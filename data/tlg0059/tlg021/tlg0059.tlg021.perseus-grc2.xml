<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
	<teiHeader>

<fileDesc>

<titleStmt>
<title>Euthydemus </title>
<author>Plato</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>

</titleStmt>

<extent>About 111Kb</extent>

	<publicationStmt>
		<publisher>Trustees of Tufts University</publisher>
		<pubPlace>Medford, MA</pubPlace>
		<authority>Perseus Project</authority>
	</publicationStmt> 
	

<notesStmt> <note anchored="true">Text was scanned at St. Olaf Spring, 1992.</note></notesStmt>
<sourceDesc>
<biblStruct>
	<monogr>
		<author>Plato</author>
		<title>Platonis Opera, ed. John Burnet</title>
		<imprint>
			<biblScope unit="volume">3</biblScope>
			<publisher>Oxford University Press</publisher>
			<date>1903</date>
		</imprint>
	</monogr>
</biblStruct>
</sourceDesc>


</fileDesc>

<encodingDesc>
	<refsDecl n="CTS">
		<cRefPattern matchPattern="(\w+)"
			replacementPattern="#xpath(/tei:TEI/tei:text/tei:body/tei:div/tei:div[@n='$1'])">           
			<p>This pointer pattern extracts section</p>
		</cRefPattern>
	</refsDecl>

<!--<refsDecl doctype="TEI.2">
<state unit="text"/>
<state unit="section"/>
</refsDecl>
<refsDecl doctype="TEI.2">
<state unit="text"/>
<state unit="page"/>
</refsDecl>-->
</encodingDesc>

<profileDesc>
<langUsage>
<language ident="grc">Greek</language>
<language ident="eng">English</language>
</langUsage>
	<particDesc>
		<person><persName>Κρίτων</persName></person>
		<person><persName>Σωκράτης</persName></person>
	</particDesc>
</profileDesc>
<revisionDesc>
	<change when="2017-06-13" who="Lisa Cerrato">EpiDoc and CTS conversion.</change>
	
<change when="2014-07-01" who="Stella Dee">split composite text and converted to unicode</change>
<change when="1992-07-01" who="DAS">Tagged in conformance with Prose.e dtd.</change>
</revisionDesc>

</teiHeader>
	<text xml:lang="grc">
		<body> <div type="edition" n="urn:cts:greekLit:tlg0059.tlg021.perseus-grc2" xml:lang="grc"> 
		<div type="textpart" subtype="section" resp="perseus" n="271">
			<milestone n="271" unit="page"/><milestone unit="section" resp="Stephanus" n="271a"/>

<said who="#Κρίτων"><label>ΚΡ.</label> <p>τίς ἦν, ὦ Σώκρατες, ᾧ χθὲς ἐν Λυκείῳ διελέγου; ἦ πολὺς ὑμᾶς ὄχλος περιειστήκει, ὥστʼ ἔγωγε βουλόμενος ἀκούειν προσελθὼν οὐδὲν οἷός τʼ ἦ ἀκοῦσαι σαφές· ὑπερκύψας μέντοι κατεῖδον, καί μοι ἔδοξεν εἶναι ξένος τις ᾧ διελέγου. τίς ἦν;</p></said>

<said who="#Σωκράτης"><label>ΣΩ.</label> <p>πότερον καὶ ἐρωτᾷς, ὦ Κρίτων; οὐ γὰρ εἷς ἀλλὰ δύʼ ἤστην.</p></said>

<said who="#Κρίτων"><label>ΚΡ.</label> <p>ὃν μὲν ἐγὼ λέγω, ἐκ δεξιᾶς τρίτος ἀπὸ σοῦ καθῆστο· <milestone unit="section" resp="Stephanus" n="271b"/> ἐν μέσῳ δʼ ὑμῶν τὸ Ἀξιόχου μειράκιον ἦν. καὶ μάλα πολύ, ὦ Σώκρατες, ἐπιδεδωκέναι μοι ἔδοξεν, καὶ τοῦ ἡμετέρου οὐ πολύ τι τὴν ἡλικίαν διαφέρειν Κριτοβούλου. ἀλλʼ ἐκεῖνος μὲν σκληφρός, οὗτος δὲ προφερὴς καὶ καλὸς καὶ ἀγαθὸς τὴν ὄψιν.</p></said>

<said who="#Σωκράτης"><label>ΣΩ.</label> <p>Εὐθύδημος οὗτός ἐστιν, ὦ Κρίτων, ὃν ἐρωτᾷς, ὁ δὲ παρʼ ἐμὲ καθήμενος ἐξ ἀριστερᾶς ἀδελφὸς τούτου, Διονυσόδωρος· μετέχει δὲ καὶ οὗτος τῶν λόγων.</p></said>

<said who="#Κρίτων"><label>ΚΡ.</label> <p>οὐδέτερον γιγνώσκω, ὦ Σώκρατες. καινοί τινες αὖ <milestone unit="section" resp="Stephanus" n="271c"/> οὗτοι, ὡς ἔοικε, σοφισταί· ποδαποί; καὶ τίς ἡ σοφία;</p></said>

<said who="#Σωκράτης"><label>ΣΩ.</label> <p>οὗτοι τὸ μὲν γένος, ὡς ἐγᾦμαι, ἐντεῦθέν ποθέν εἰσιν ἐκ Χίου, ἀπῴκησαν δὲ ἐς Θουρίους, φεύγοντες δὲ ἐκεῖθεν πόλλʼ ἤδη ἔτη περὶ τούσδε τοὺς τόπους διατρίβουσιν. ὃ δὲ σὺ ἐρωτᾷς τὴν σοφίαν αὐτοῖν, θαυμασία, ὦ Κρίτων· πάσσοφοι ἀτεχνῶς τώ γε, οὐδʼ ᾔδη πρὸ τοῦ ὅτι εἶεν οἱ παγκρατιασταί. τούτω γάρ ἐστον κομιδῇ παμμάχω. οὐ κατὰ τὼ Ἀκαρνᾶνε ἐγενέσθην τὼ παγκρατιαστὰ ἀδελφώ· ἐκείνω <milestone unit="section" resp="Stephanus" n="271d"/> μὲν γὰρ τῷ σώματι μόνον οἵω τε μάχεσθαι, τούτω δὲ πρῶτον μὲν τῷ σώματι δεινοτάτω ἐστὸν <del>καὶ μάχῃ, ᾗ πάντων ἔστι κρατεῖν</del></p></said></div>
			
			<div type="textpart" subtype="section" resp="perseus" n="272">
			<said who="#Σωκράτης" rend="merge"><label>ΣΩ.</label> <p>—ἐν ὅπλοις γὰρ αὐτώ τε σοφὼ πάνυ μάχεσθαι καὶ <milestone n="272" unit="page"/> <milestone unit="section" resp="Stephanus" n="272a"/> ἄλλον, ὃς ἂν διδῷ μισθόν, οἵω τε ποιῆσαι—ἔπειτα τὴν ἐν τοῖς δικαστηρίοις μάχην κρατίστω καὶ ἀγωνίσασθαι καὶ ἄλλον διδάξαι λέγειν τε καὶ συγγράφεσθαι λόγους οἵους εἰς τὰ δικαστήρια. πρὸ τοῦ μὲν οὖν ταῦτα δεινὼ ἤστην μόνον, νῦν δὲ τέλος ἐπιτεθήκατον παγκρατιαστικῇ τέχνῃ. ἣ γὰρ ἦν λοιπὴ αὐτοῖν μάχη ἀργός, ταύτην νῦν ἐξείργασθον, ὥστε μηδʼ ἂν ἕνα αὐτοῖς οἷόν τʼ εἶναι μηδʼ ἀντᾶραι· οὕτω δεινὼ γεγόνατον ἐν τοῖς λόγοις μάχεσθαί τε καὶ ἐξελέγχειν <milestone unit="section" resp="Stephanus" n="272b"/> τὸ ἀεὶ λεγόμενον, ὁμοίως ἐάντε ψεῦδος ἐάντε ἀληθὲς ᾖ. ἐγὼ μὲν οὖν, ὦ Κρίτων, ἐν νῷ ἔχω τοῖν ἀνδροῖν παραδοῦναι ἐμαυτόν· καὶ γάρ φατον ἐν ὀλίγῳ χρόνῳ ποιῆσαι ἂν καὶ ἄλλον ὁντινοῦν τὰ αὐτὰ ταῦτα δεινόν.</p></said>

<said who="#Κρίτων"><label>ΚΡ.</label> <p>τί δέ, ὦ Σώκρατες; οὐ φοβῇ τὴν ἡλικίαν, μὴ ἤδη πρεσβύτερος ᾖς;</p></said>

<said who="#Σωκράτης"><label>ΣΩ.</label> <p>ἥκιστά γε, ὦ Κρίτων· ἱκανὸν τεκμήριον ἔχω καὶ παραμύθιον τοῦ μὴ φοβεῖσθαι. αὐτὼ γὰρ τούτω, ὡς ἔπος εἰπεῖν, γέροντε ὄντε ἠρξάσθην ταύτης τῆς σοφίας ἧς ἔγωγε ἐπιθυμῶ, τῆς ἐριστικῆς· πέρυσιν ἢ προπέρυσιν οὐδέπω ἤστην <milestone unit="section" resp="Stephanus" n="272c"/> σοφώ. ἀλλʼ ἐγὼ ἓν μόνον φοβοῦμαι, μὴ αὖ ὄνειδος τοῖν ξένοιν περιάψω, ὥσπερ Κόννῳ τῷ Μητροβίου, τῷ κιθαριστῇ, ὃς ἐμὲ διδάσκει ἔτι καὶ νῦν κιθαρίζειν· ὁρῶντες οὖν οἱ παῖδες οἱ συμφοιτηταί μοι ἐμοῦ τε καταγελῶσι καὶ τὸν Κόννον καλοῦσι γεροντοδιδάσκαλον. μὴ οὖν καὶ τοῖν ξένοιν τις ταὐτὸν τοῦτο ὀνειδίσῃ· οἱ δʼ αὐτὸ τοῦτο ἴσως φοβούμενοι τάχα με οὐκ ἂν ἐθέλοιεν προσδέξασθαι. ἐγὼ δʼ, ὦ Κρίτων, ἐκεῖσε μὲν ἄλλους πέπεικα συμμαθητάς μοι φοιτᾶν πρεσβύτας, <milestone unit="section" resp="Stephanus" n="272d"/> ἐνταῦθα δέ γε ἑτέρους πειράσομαι πείθειν. καὶ σὺ τί οὐ συμφοιτᾷς; ὡς δὲ δέλεαρ αὐτοῖς ἄξομεν τοὺς σοὺς ὑεῖς· ἐφιέμενοι γὰρ ἐκείνων οἶδʼ ὅτι καὶ ἡμᾶς παιδεύσουσιν.</p></said>

<said who="#Κρίτων"><label>ΚΡ.</label> <p>ἀλλʼ οὐδὲν κωλύει, ὦ Σώκρατες, ἐάν γε σοὶ δοκῇ. πρῶτον δέ μοι διήγησαι τὴν σοφίαν τοῖν ἀνδροῖν τίς ἐστιν, ἵνα εἰδῶ ὅτι καὶ μαθησόμεθα.</p></said>

<said who="#Σωκράτης"><label>ΣΩ.</label> <p>οὐκ ἂν φθάνοις ἀκούων· ὡς οὐκ ἂν ἔχοιμί γε εἰπεῖν ὅτι οὐ προσεῖχον τὸν νοῦν αὐτοῖν, ἀλλὰ πάνυ καὶ προσεῖχον καὶ μέμνημαι, καί σοι πειράσομαι ἐξ ἀρχῆς ἅπαντα διηγήσασθαι. <milestone unit="section" resp="Stephanus" n="272e"/> κατὰ θεὸν γάρ τινα ἔτυχον καθήμενος ἐνταῦθα, οὗπερ σύ με εἶδες, ἐν τῷ ἀποδυτηρίῳ μόνος, καὶ ἤδη ἐν νῷ εἶχον ἀναστῆναι· ἀνισταμένου δέ μου ἐγένετο τὸ εἰωθὸς σημεῖον τὸ δαιμόνιον.</p></said></div>
			
			
<div type="textpart" subtype="section" resp="perseus" n="273">
<said who="#Σωκράτης" rend="merge"><p>πάλιν οὖν ἐκαθεζόμην, καὶ ὀλίγῳ <milestone n="273" unit="page"/> <milestone unit="section" resp="Stephanus" n="273a"/> ὕστερον εἰσέρχεσθον τούτω—ὅ τʼ Εὐθύδημος καὶ ὁ Διονυσόδωρος—καὶ ἄλλοι μαθηταὶ ἅμα αὖ πολλοὶ ἐμοὶ δοκεῖν· εἰσελθόντε δὲ περιπατείτην ἐν τῷ καταστέγῳ δρόμῳ. καὶ οὔπω τούτω δύʼ ἢ τρεῖς δρόμους περιεληλυθότε ἤστην, καὶ εἰσέρχεται Κλεινίας, ὃν σὺ φῂς πολὺ ἐπιδεδωκέναι, ἀληθῆ λέγων· ὄπισθεν δὲ αὐτοῦ ἐρασταὶ πάνυ πολλοί τε καὶ ἄλλοι καὶ Κτήσιππος, νεανίσκος τις Παιανιεύς, μάλα καλός τε κἀγαθὸς τὴν φύσιν, ὅσον μὴ ὑβριστὴς <del>δὲ</del> διὰ τὸ <milestone unit="section" resp="Stephanus" n="273b"/> νέος εἶναι. ἰδὼν οὖν με ὁ Κλεινίας ἀπὸ τῆς εἰσόδου μόνον καθήμενον, ἄντικρυς ἰὼν παρεκαθέζετο ἐκ δεξιᾶς, ὥσπερ καὶ σὺ φῄς. ἰδόντε δὲ αὐτὸν ὅ τε Διονυσόδωρος καὶ ὁ Εὐθύδημος πρῶτον μὲν ἐπιστάντε διελεγέσθην ἀλλήλοιν, ἄλλην καὶ ἄλλην ἀποβλέποντε εἰς ἡμᾶς—καὶ γὰρ πάνυ αὐτοῖν προσεῖχον τὸν νοῦν—ἔπειτα ἰόντε ὁ μὲν παρὰ τὸ μειράκιον ἐκαθέζετο, ὁ Εὐθύδημος, ὁ δὲ παρʼ αὐτὸν ἐμὲ ἐξ ἀριστερᾶς, οἱ δʼ ἄλλοι ὡς ἕκαστος ἐτύγχανεν. 
	
<milestone unit="section" resp="Stephanus" n="273c"/>

<milestone unit="para" ed="P"/> ἠσπαζόμην οὖν αὐτὼ ἅτε διὰ χρόνου ἑωρακώς· μετὰ δὲ τοῦτο εἶπον πρὸς τὸν Κλεινίαν· ὦ Κλεινία, τώδε μέντοι τὼ ἄνδρε σοφώ, Εὐθύδημός τε καὶ Διονυσόδωρος, οὐ τὰ σμικρὰ ἀλλὰ τὰ μεγάλα· τὰ γὰρ περὶ τὸν πόλεμον πάντα ἐπίστασθον, ὅσα δεῖ τὸν μέλλοντα ἀγαθὸν στρατηγὸν ἔσεσθαι, τάς τε τάξεις καὶ τὰς ἡγεμονίας τῶν στρατοπέδων καὶ <del>ὅσα</del> ἐν ὅπλοις μάχεσθαι <del>διδακτέον</del>· οἵω τε δὲ καὶ ποιῆσαι δυνατὸν εἶναι αὐτὸν αὑτῷ βοηθεῖν ἐν τοῖς δικαστηρίοις, ἄν τις αὐτὸν ἀδικῇ. <milestone unit="section" resp="Stephanus" n="273d"/>

<milestone unit="para" ed="P"/> εἰπὼν οὖν ταῦτα κατεφρονήθην ὑπʼ αὐτοῖν· ἐγελασάτην οὖν ἄμφω βλέψαντε εἰς ἀλλήλω, καὶ ὁ Εὐθύδημος εἶπεν· οὔτοι ἔτι ταῦτα, ὦ Σώκρατες, σπουδάζομεν, ἀλλὰ παρέργοις αὐτοῖς χρώμεθα.

<milestone unit="para" ed="P"/> κἀγὼ θαυμάσας εἶπον· καλὸν ἄν που τὸ ἔργον ὑμῶν εἴη, εἰ τηλικαῦτα πράγματα πάρεργα ὑμῖν τυγχάνει ὄντα, καὶ πρὸς θεῶν εἴπετόν μοι τί ἐστι τοῦτο τὸ καλόν.

<milestone unit="para" ed="P"/> ἀρετήν, ἔφη, ὦ Σώκρατες, οἰόμεθα οἵω τʼ εἶναι παραδοῦναι κάλλιστʼ ἀνθρώπων καὶ τάχιστα. 
	
<milestone unit="section" resp="Stephanus" n="273e"/>

<milestone unit="para" ed="P"/> ὦ Ζεῦ, οἷον, ἦν δʼ ἐγώ, λέγετον πρᾶγμα· πόθεν τοῦτο τὸ ἕρμαιον ηὑρέτην; ἐγὼ δὲ περὶ ὑμῶν διενοούμην ἔτι, ὥσπερ νυνδὴ ἔλεγον, ὡς τὸ πολὺ τοῦτο δεινοῖν ὄντοιν, ἐν ὅπλοις μάχεσθαι, καὶ ταῦτα ἔλεγον περὶ σφῷν· ὅτε γὰρ τὸ πρότερον ἐπεδημησάτην, τοῦτο μέμνημαι σφὼ ἐπαγγελλομένω.</p></said></div>
			
			<div type="textpart" subtype="section" resp="perseus" n="274">
				<said who="#Σωκράτης" rend="merge"><p>εἰ δὲ νῦν ἀληθῶς ταύτην τὴν ἐπιστήμην ἔχετον, ἵλεω εἶτον—ἀτεχνῶς γὰρ ἔγωγε σφὼ ὥσπερ θεὼ προσαγορεύω, συγγνώμην <milestone n="274" unit="page"/> <milestone unit="section" resp="Stephanus" n="274a"/> δεόμενος ἔχειν μοι τῶν ἔμπροσθεν εἰρημένων. ἀλλʼ ὁρᾶτον, ὦ Εὐθύδημέ τε καὶ Διονυσόδωρε, εἰ ἀληθῆ λέγετον· ὑπὸ γὰρ τοῦ μεγέθους τοῦ ἐπαγγέλματος οὐδὲν θαυμαστὸν ἀπιστεῖν.

<milestone unit="para" ed="P"/> ἀλλʼ εὖ ἴσθι, ὦ Σώκρατες, <del>ἔφατον,</del> τοῦτο οὕτως ἔχον.

<milestone unit="para" ed="P"/> μακαρίζω ἄρʼ ὑμᾶς ἔγωγε τοῦ κτήματος πολὺ μᾶλλον ἢ μέγαν βασιλέα τῆς ἀρχῆς· τοσόνδε δέ μοι εἴπετον, εἰ ἐν νῷ ἔχετον ἐπιδεικνύναι ταύτην τὴν σοφίαν, ἢ πῶς σφῷν βεβούλευται.

<milestone unit="para" ed="P"/> ἐπʼ αὐτό γε τοῦτο πάρεσμεν, ὦ Σώκρατες, ὡς ἐπιδείξοντε <milestone unit="section" resp="Stephanus" n="274b"/> καὶ διδάξοντε, ἐάν τις ἐθέλῃ μανθάνειν.

<milestone unit="para" ed="P"/> ἀλλʼ ὅτι μὲν ἐθελήσουσιν ἅπαντες οἱ μὴ ἔχοντες, ἐγὼ ὑμῖν ἐγγυῶμαι, πρῶτος μὲν ἐγώ, ἔπειτα δὲ Κλεινίας οὑτοσί, πρὸς δʼ ἡμῖν Κτήσιππός τε ὅδε καὶ οἱ ἄλλοι οὗτοι, ἦν δʼ ἐγὼ δεικνὺς αὐτῷ τοὺς ἐραστὰς τοὺς Κλεινίου· οἱ δὲ ἐτύγχανον ἡμᾶς ἤδη περιιστάμενοι. ὁ γὰρ Κτήσιππος ἔτυχε πόρρω καθεζόμενος τοῦ Κλεινίου—κἀμοὶ δοκεῖν ὡς ἐτύγχανεν ὁ Εὐθύδημος ἐμοὶ διαλεγόμενος προνενευκὼς εἰς τὸ πρόσθεν, <milestone unit="section" resp="Stephanus" n="274c"/> ἐν μέσῳ ὄντος ἡμῶν τοῦ Κλεινίου ἐπεσκότει τῷ Κτησίππῳ τῆς θέας—βουλόμενός τε οὖν θεάσασθαι ὁ Κτήσιππος τὰ παιδικὰ καὶ ἅμα φιλήκοος ὢν ἀναπηδήσας πρῶτος προσέστη ἡμῖν ἐν τῷ καταντικρύ· οὕτως οὖν καὶ οἱ ἄλλοι ἐκεῖνον ἰδόντες περιέστησαν ἡμᾶς, οἵ τε τοῦ Κλεινίου ἐρασταὶ καὶ οἱ τοῦ Εὐθυδήμου τε καὶ Διονυσοδώρου ἑταῖροι. τούτους δὴ ἐγὼ δεικνὺς ἔλεγον τῷ Εὐθυδήμῳ ὅτι πάντες ἕτοιμοι εἶεν <milestone unit="section" resp="Stephanus" n="274d"/> μανθάνειν· ὅ τε οὖν Κτήσιππος συνέφη μάλα προθύμως καὶ οἱ ἄλλοι, καὶ ἐκέλευον αὐτὼ κοινῇ πάντες ἐπιδείξασθαι τὴν δύναμιν τῆς σοφίας.

<milestone unit="para" ed="P"/> εἶπον οὖν ἐγώ· ὦ Εὐθύδημε καὶ Διονυσόδωρε, πάνυ μὲν οὖν παντὶ τρόπῳ καὶ τούτοις χαρίσασθον καὶ ἐμοῦ ἕνεκα ἐπιδείξασθον. τὰ μὲν οὖν πλεῖστα δῆλον ὅτι οὐκ ὀλίγον ἔργον ἐπιδεῖξαι· τόδε δέ μοι εἴπετον, πότερον πεπεισμένον ἤδη ὡς χρὴ παρʼ ὑμῶν μανθάνειν δύναισθʼ ἂν ἀγαθὸν ποιῆσαι <milestone unit="section" resp="Stephanus" n="274e"/> ἄνδρα μόνον, ἢ καὶ ἐκεῖνον τὸν μήπω πεπεισμένον διὰ τὸ μὴ οἴεσθαι ὅλως τὸ πρᾶγμα τὴν ἀρετὴν μαθητὸν εἶναι ἢ μὴ σφὼ εἶναι αὐτῆς διδασκάλω; φέρε, καὶ τὸν οὕτως ἔχοντα τῆς αὐτῆς τέχνης ἔργον πεῖσαι ὡς καὶ διδακτὸν ἡ ἀρετὴ καὶ οὗτοι ὑμεῖς ἐστὲ παρʼ ὧν ἂν κάλλιστά τις αὐτὸ μάθοι, ἢ ἄλλης;

<milestone unit="para" ed="P"/> ταύτης μὲν οὖν, ἔφη, τῆς αὐτῆς, ὦ Σώκρατες, ὁ Διονυσόδωρος.</p></said></div>

<div type="textpart" subtype="section" resp="perseus" n="275">
<said who="#Σωκράτης" rend="merge"><p>
<milestone unit="para" ed="P"/> ὑμεῖς ἄρα, ἦν δʼ ἐγώ, ὦ Διονυσόδωρε, τῶν νῦν ἀνθρώπων <milestone n="275" unit="page"/> <milestone unit="section" resp="Stephanus" n="275a"/> κάλλιστʼ ἂν προτρέψαιτε εἰς φιλοσοφίαν καὶ ἀρετῆς ἐπιμέλειαν;

<milestone unit="para" ed="P"/> οἰόμεθά γε δή, ὦ Σώκρατες.

<milestone unit="para" ed="P"/> τῶν μὲν τοίνυν ἄλλων τὴν ἐπίδειξιν ἡμῖν, ἔφην, εἰς αὖθις ἀπόθεσθον, τοῦτο δʼ αὐτὸ ἐπιδείξασθον· τουτονὶ τὸν νεανίσκον πείσατον ὡς χρὴ φιλοσοφεῖν καὶ ἀρετῆς ἐπιμελεῖσθαι, καὶ χαριεῖσθον ἐμοί τε καὶ τουτοισὶ πᾶσιν. συμβέβηκεν γάρ τι τοιοῦτον τῷ μειρακίῳ τούτῳ· ἐγώ τε καὶ οἵδε πάντες τυγχάνομεν ἐπιθυμοῦντες ὡς βέλτιστον αὐτὸν γενέσθαι. ἔστι δὲ οὗτος Ἀξιόχου μὲν ὑὸς τοῦ Ἀλκιβιάδου τοῦ παλαιοῦ, αὐτανεψιὸς <milestone unit="section" resp="Stephanus" n="275b"/> δὲ τοῦ νῦν ὄντος Ἀλκιβιάδου· ὄνομα δʼ αὐτῷ Κλεινίας. ἔστι δὲ νέος· φοβούμεθα δὴ περὶ αὐτῷ, οἷον εἰκὸς περὶ νέῳ, μή τις φθῇ ἡμᾶς ἐπʼ ἄλλο τι ἐπιτήδευμα τρέψας αὐτοῦ τὴν διάνοιαν καὶ διαφθείρῃ. σφὼ οὖν ἥκετον εἰς κάλλιστον· ἀλλʼ εἰ μή τι διαφέρει ὑμῖν, λάβετον πεῖραν τοῦ μειρακίου καὶ διαλέχθητον ἐναντίον ἡμῶν.

<milestone unit="para" ed="P"/> εἰπόντος οὖν ἐμοῦ σχεδόν τι αὐτὰ ταῦτα ὁ Εὐθύδημος ἅμα ἀνδρείως τε καὶ θαρραλέως, ἀλλʼ οὐδὲν διαφέρει, ὦ <milestone unit="section" resp="Stephanus" n="275c"/> Σώκρατες, ἔφη, ἐὰν μόνον ἐθέλῃ ἀποκρίνεσθαι ὁ νεανίσκος.

<milestone unit="para" ed="P"/> ἀλλὰ μὲν δή, ἔφην ἐγώ, τοῦτό γε καὶ εἴθισται· θαμὰ γὰρ αὐτῷ οἵδε προσιόντες πολλὰ ἐρωτῶσίν τε καὶ διαλέγονται, ὥστε ἐπιεικῶς θαρρεῖ τὸ ἀποκρίνασθαι.

<milestone unit="para" ed="P"/> τὰ δὴ μετὰ ταῦτα, ὦ Κρίτων, πῶς ἂν καλῶς σοι διηγησαίμην; οὐ γὰρ σμικρὸν τὸ ἔργον δύνασθαι ἀναλαβεῖν διεξιόντα σοφίαν ἀμήχανον ὅσην· ὥστʼ ἔγωγε, καθάπερ οἱ <milestone unit="section" resp="Stephanus" n="275d"/> ποιηταί, δέομαι ἀρχόμενος τῆς διηγήσεως μούσας τε καὶ Μνημοσύνην ἐπικαλεῖσθαι. ἤρξατο δʼ οὖν ἐνθένδε ποθὲν ὁ Εὐθύδημος, ὡς ἐγᾦμαι· <said>ὦ Κλεινία, πότεροί εἰσι τῶν ἀνθρώπων οἱ μανθάνοντες, οἱ σοφοὶ ἢ οἱ ἀμαθεῖς;</said>

<milestone unit="para" ed="P"/> καὶ τὸ μειράκιον, ἅτε μεγάλου ὄντος τοῦ ἐρωτήματος, ἠρυθρίασέν τε καὶ ἀπορήσας ἐνέβλεψεν εἰς ἐμέ· καὶ ἐγὼ γνοὺς αὐτὸν τεθορυβημένον, θάρρει, ἦν δʼ ἐγώ, ὦ Κλεινία, <milestone unit="section" resp="Stephanus" n="275e"/> καὶ ἀπόκριναι ἀνδρείως, ὁπότερά σοι φαίνεται· ἴσως γάρ τοι ὠφελεῖ τὴν μεγίστην ὠφελίαν.

<milestone unit="para" ed="P"/> καὶ ἐν τούτῳ ὁ Διονυσόδωρος προσκύψας μοι μικρὸν πρὸς τὸ οὖς, πάνυ μειδιάσας τῷ προσώπῳ, <said>καὶ μήν,</said> ἔφη, <said>σοί, ὦ Σώκρατες, προλέγω ὅτι ὁπότερʼ ἂν ἀποκρίνηται τὸ μειράκιον, ἐξελεγχθήσεται.</said></p></said></div>

<div type="textpart" subtype="section" resp="perseus" n="276"> 
	<said who="#Σωκράτης" rend="merge"><p> 
		<milestone unit="para" ed="P"/> καὶ αὐτοῦ μεταξὺ ταῦτα λέγοντος ὁ Κλεινίας ἔτυχεν ἀποκρινάμενος, ὥστε οὐδὲ παρακελεύσασθαί μοι ἐξεγένετο <milestone n="276" unit="page"/> <milestone unit="section" resp="Stephanus" n="276a"/> εὐλαβηθῆναι τῷ μειρακίῳ, ἀλλʼ ἀπεκρίνατο ὅτι οἱ σοφοὶ εἶεν οἱ μανθάνοντες. <milestone unit="para" ed="P"/> καὶ ὁ Εὐθύδημος, <said>καλεῖς δέ τινας,</said> ἔφη, <said>διδασκάλους, ἢ οὔ;</said>—ὡμολόγει.—<said>οὐκοῦν τῶν μανθανόντων οἱ διδάσκαλοι διδάσκαλοί εἰσιν, ὥσπερ ὁ κιθαριστὴς καὶ ὁ γραμματιστὴς διδάσκαλοι δήπου ἦσαν σοῦ καὶ τῶν ἄλλων παίδων, ὑμεῖς δὲ μαθηταί;</said>—συνέφη.—<said>ἄλλο τι οὖν, ἡνίκα ἐμανθάνετε, οὔπω ἠπίστασθε ταῦτα ἃ ἐμανθάνετε;</said>—<said>οὐκ</said> ἔφη.—<said>ἆρʼ οὖν <milestone unit="section" resp="Stephanus" n="276b"/> σοφοὶ ἦτε, ὅτε ταῦτα οὐκ ἠπίστασθε;</said>—<said>οὐ δῆτα,</said> ἦ δʼ ὅς.—<said>οὐκοῦν εἰ μὴ σοφοί, ἀμαθεῖς;</said>—<said>πάνυ γε.</said>—<said>ὑμεῖς ἄρα μανθάνοντες ἃ οὐκ ἠπίστασθε, ἀμαθεῖς ὄντες ἐμανθάνετε.</said>—ἐπένευσε τὸ μειράκιον.—<said>οἱ ἀμαθεῖς ἄρα μανθάνουσιν, ὦ Κλεινία, ἀλλʼ οὐχ οἱ σοφοί, ὡς σὺ οἴει.</said> 
		<milestone unit="para" ed="P"/> ταῦτʼ οὖν εἰπόντος αὐτοῦ, ὥσπερ ὑπὸ διδασκάλου χορὸς ἀποσημήναντος, ἅμα ἀνεθορύβησάν τε καὶ ἐγέλασαν οἱ ἑπόμενοι <milestone unit="section" resp="Stephanus" n="276c"/> ἐκεῖνοι μετὰ τοῦ Διονυσοδώρου τε καὶ Εὐθυδήμου· καὶ πρὶν ἀναπνεῦσαι καλῶς τε καὶ εὖ τὸ μειράκιον, ἐκδεξάμενος ὁ Διονυσόδωρος, <said>τί δέ, ὦ Κλεινία,</said> ἔφη, <said>ὁπότε ἀποστοματίζοι ὑμῖν ὁ γραμματιστής, πότεροι ἐμάνθανον τῶν παίδων τὰ ἀποστοματιζόμενα, οἱ σοφοὶ ἢ οἱ ἀμαθεῖς;</said>—<said>οἱ σοφοί,</said> ἔφη ὁ Κλεινίας.—<said>οἱ σοφοὶ ἄρα μανθάνουσιν ἀλλʼ οὐχ οἱ ἀμαθεῖς, καὶ οὐκ εὖ σὺ ἄρτι Εὐθυδήμῳ ἀπεκρίνω.</said> <milestone unit="section" resp="Stephanus" n="276d"/> 
		<milestone unit="para" ed="P"/> ἐνταῦθα δὴ καὶ πάνυ μέγα ἐγέλασάν τε καὶ ἐθορύβησαν οἱ ἐρασταὶ τοῖν ἀνδροῖν, ἀγασθέντες τῆς σοφίας αὐτοῖν· οἱ δʼ ἄλλοι ἡμεῖς ἐκπεπληγμένοι ἐσιωπῶμεν. γνοὺς δὲ ἡμᾶς ὁ Εὐθύδημος ἐκπεπληγμένους, ἵνʼ ἔτι μᾶλλον θαυμάζοιμεν αὐτόν, οὐκ ἀνίει τὸ μειράκιον, ἀλλʼ ἠρώτα, καὶ ὥσπερ οἱ ἀγαθοὶ ὀρχησταί, διπλᾶ ἔστρεφε τὰ ἐρωτήματα περὶ τοῦ αὐτοῦ, καὶ ἔφη· <said>πότερον γὰρ οἱ μανθάνοντες μανθάνουσιν ἃ ἐπίστανται ἢ ἃ μὴ ἐπίστανται;</said> 
		<milestone unit="para" ed="P"/> καὶ ὁ Διονυσόδωρος πάλιν μικρὸν πρός με ψιθυρίσας, <milestone unit="section" resp="Stephanus" n="276e"/> <said>καὶ τοῦτʼ,</said> ἔφη, <said>ὦ Σώκρατες, ἕτερον τοιοῦτον οἷον τὸ πρότερον.</said> 
		<milestone unit="para" ed="P"/> ὦ Ζεῦ, ἔφην ἐγώ, ἦ μὴν καὶ τὸ πρότερόν γε καλὸν ἡμῖν ἐφάνη τὸ ἐρώτημα. 
		<milestone unit="para" ed="P"/> <said>πάντʼ,</said> ἔφη, <said>ὦ Σώκρατες, τοιαῦτα ἡμεῖς ἐρωτῶμεν ἄφυκτα.</said> 
		<milestone unit="para" ed="P"/> τοιγάρτοι, ἦν δʼ ἐγώ, δοκεῖτέ μοι εὐδοκιμεῖν παρὰ τοῖς μαθηταῖς.</p></said></div>

			<div type="textpart" subtype="section" resp="perseus" n="277">
				<said who="#Σωκράτης" rend="merge"><p>
					<milestone unit="para" ed="P"/> ἐν δὲ τούτῳ ὁ μὲν Κλεινίας τῷ Εὐθυδήμῳ ἀπεκρίνατο ὅτι μανθάνοιεν οἱ μανθάνοντες ἃ οὐκ ἐπίσταιντο· ὁ δὲ ἤρετο <milestone n="277" unit="page"/> <milestone unit="section" resp="Stephanus" n="277a"/> αὐτὸν διὰ τῶν αὐτῶν ὧνπερ τὸ πρότερον·<said> τί δέ;</said> ἦ δʼ ὅς, <said>οὐκ ἐπίστασαι σὺ γράμματα;</said>—<said>ναί,</said> ἔφη.—<said>οὐκοῦν ἅπαντα;</said>—ὡμολόγει.—<said>ὅταν οὖν τις ἀποστοματίζῃ ὁτιοῦν, οὐ γράμματα ἀποστοματίζει;</said>—ὡμολόγει.—<said>οὐκοῦν ὧν τι σὺ ἐπίστασαι,</said> ἔφη, <said>ἀποστοματίζει, εἴπερ πάντα ἐπίστασαι;</said>—καὶ τοῦτο ὡμολόγει.—<said>τί οὖν;</said> ἦ δʼ ὅς, <said>ἆρα σὺ <add>οὐ</add> μανθάνεις ἅττʼ ἂν ἀποστοματίζῃ τις, ὁ δὲ μὴ ἐπιστάμενος γράμματα μανθάνει;</said>—<said>οὔκ, ἀλλʼ,</said> ἦ δʼ ὅς, <said>μανθάνω.</said>—<said>οὐκοῦν ἃ ἐπίστασαι, ἦ δʼ <milestone unit="section" resp="Stephanus" n="277b"/> ὅς, μανθάνεις, εἴπερ γε ἅπαντα τὰ γράμματα ἐπίστασαι.</said>—ὡμολόγησεν.—<said>οὐκ ἄρα ὀρθῶς ἀπεκρίνω,</said> ἔφη.

<milestone unit="para" ed="P"/> καὶ οὔπω σφόδρα τι ταῦτα εἴρητο τῷ Εὐθυδήμῳ, καὶ ὁ Διονυσόδωρος ὥσπερ σφαῖραν ἐκδεξάμενος τὸν λόγον πάλιν ἐστοχάζετο τοῦ μειρακίου, καὶ εἶπεν· <said>Ἐξαπατᾷ σε Εὐθύδημος, ὦ Κλεινία. εἰπὲ γάρ μοι, τὸ μανθάνειν οὐκ ἐπιστήμην ἐστὶ λαμβάνειν τούτου οὗ ἄν τις μανθάνῃ;</said>—ὡμολόγει ὁ Κλεινίας.—<said>τὸ δʼ ἐπίστασθαι,</said> ἦ δʼ ὅς, <said>ἄλλο τι ἢ ἔχειν ἐπιστήμην ἤδη ἐστίν;</said>—συνέφη.—<said>τὸ ἄρα μὴ ἐπίστασθαι <milestone unit="section" resp="Stephanus" n="277c"/> μήπω ἔχειν ἐπιστήμην ἐστίν;</said>—ὡμολόγει αὐτῷ.—<said>πότερον οὖν εἰσιν οἱ λαμβάνοντες ὁτιοῦν οἱ ἔχοντες ἤδη ἢ οἳ ἂν μὴ ἔχωσιν;</said>—<said>οἳ ἂν μή.</said>—<said>οὐκοῦν ὡμολόγηκας εἶναι τούτων καὶ τοὺς μὴ ἐπισταμένους, τῶν μὴ ἐχόντων;</said>—κατένευσε.—<said>τῶν λαμβανόντων ἄρʼ εἰσὶν οἱ μανθάνοντες, ἀλλʼ οὐ τῶν ἐχόντων;</said>—συνέφη.—<said>οἱ μὴ ἐπιστάμενοι ἄρα, ἔφη, μανθάνουσιν, ὦ Κλεινία, ἀλλʼ οὐχ οἱ ἐπιστάμενοι.</said> <milestone unit="section" resp="Stephanus" n="277d"/>

<milestone unit="para" ed="P"/> ἔτι δὴ ἐπὶ τὸ τρίτον καταβαλῶν ὥσπερ πάλαισμα ὥρμα ὁ Εὐθύδημος τὸν νεανίσκον· καὶ ἐγὼ γνοὺς βαπτιζόμενον τὸ μειράκιον, βουλόμενος ἀναπαῦσαι αὐτό, μὴ ἡμῖν ἀποδειλιάσειε, παραμυθούμενος εἶπον· ὦ Κλεινία, μὴ θαύμαζε εἴ σοι φαίνονται ἀήθεις οἱ λόγοι. ἴσως γὰρ οὐκ αἰσθάνῃ οἷον ποιεῖτον τὼ ξένω περὶ σέ· ποιεῖτον δὲ ταὐτὸν ὅπερ οἱ ἐν τῇ τελετῇ τῶν Κορυβάντων, ὅταν τὴν θρόνωσιν ποιῶσιν περὶ τοῦτον ὃν ἂν μέλλωσι τελεῖν. καὶ γὰρ ἐκεῖ χορεία τίς ἐστι καὶ παιδιά, εἰ ἄρα καὶ τετέλεσαι· καὶ νῦν <milestone unit="section" resp="Stephanus" n="277e"/> τούτω οὐδὲν ἄλλο ἢ χορεύετον περὶ σὲ καὶ οἷον ὀρχεῖσθον παίζοντε, ὡς μετὰ τοῦτο τελοῦντε. νῦν οὖν νόμισον τὰ πρῶτα τῶν ἱερῶν ἀκούειν τῶν σοφιστικῶν.</p></said></div>
			
			<div type="textpart" subtype="section" resp="perseus" n="278">
				<said who="#Σωκράτης" rend="merge"><label>ΣΩ.</label> <p>πρῶτον γάρ, ὥς φησι Πρόδικος, περὶ ὀνομάτων ὀρθότητος μαθεῖν δεῖ· ὃ δὴ καὶ ἐνδείκνυσθόν σοι τὼ ξένω, ὅτι οὐκ ᾔδησθα τὸ μανθάνειν ὅτι οἱ ἄνθρωποι καλοῦσι μὲν ἐπὶ τῷ τοιῷδε, ὅταν τις ἐξ ἀρχῆς μηδεμίαν ἔχων ἐπιστήμην περὶ πράγματός <milestone n="278" unit="page"/> <milestone unit="section" resp="Stephanus" n="278a"/> τινος ἔπειτα ὕστερον αὐτοῦ λαμβάνῃ τὴν ἐπιστήμην, καλοῦσι δὲ ταὐτὸν τοῦτο καὶ ἐπειδὰν ἔχων ἤδη τὴν ἐπιστήμην ταύτῃ τῇ ἐπιστήμῃ ταὐτὸν τοῦτο πρᾶγμα ἐπισκοπῇ ἢ πραττόμενον ἢ λεγόμενον—μᾶλλον μὲν αὐτὸ συνιέναι καλοῦσιν ἢ μανθάνειν, ἔστι δʼ ὅτε καὶ μανθάνειν—σὲ δὲ τοῦτο, ὡς οὗτοι ἐνδείκνυνται, διαλέληθεν, ταὐτὸν ὄνομα ἐπʼ ἀνθρώποις ἐναντίως ἔχουσιν κείμενον, τῷ τε εἰδότι καὶ ἐπὶ τῷ μή· παραπλήσιον δὲ τούτῳ καὶ τὸ ἐν τῷ δευτέρῳ ἐρωτήματι, ἐν ᾧ <milestone unit="section" resp="Stephanus" n="278b"/> ἠρώτων σε πότερα μανθάνουσιν οἱ ἄνθρωποι ἃ ἐπίστανται ἢ ἃ μή. ταῦτα δὴ τῶν μαθημάτων παιδιά ἐστιν—διὸ καί φημι ἐγώ σοι τούτους προσπαίζειν—παιδιὰν δὲ λέγω διὰ ταῦτα, ὅτι, εἰ καὶ πολλά τις ἢ καὶ πάντα τὰ τοιαῦτα μάθοι, τὰ μὲν πράγματα οὐδὲν ἂν μᾶλλον εἰδείη πῇ ἔχει, προσπαίζειν δὲ οἷός τʼ ἂν εἴη τοῖς ἀνθρώποις διὰ τὴν τῶν ὀνομάτων διαφορὰν ὑποσκελίζων καὶ ἀνατρέπων, ὥσπερ οἱ τὰ σκολύθρια τῶν μελλόντων καθιζήσεσθαι ὑποσπῶντες χαίρουσι <milestone unit="section" resp="Stephanus" n="278c"/> καὶ γελῶσιν, ἐπειδὰν ἴδωσιν ὕπτιον ἀνατετραμμένον. ταῦτα μὲν οὖν σοι παρὰ τούτων νόμιζε παιδιὰν γεγονέναι· τὸ δὲ μετὰ ταῦτα δῆλον ὅτι τούτω γέ σοι αὐτὼ τὰ σπουδαῖα ἐνδείξεσθον, καὶ ἐγὼ ὑφηγήσομαι αὐτοῖν ἵνα μοι ὃ ὑπέσχοντο ἀποδῶσιν. ἐφάτην γὰρ ἐπιδείξασθαι τὴν προτρεπτικὴν σοφίαν· νῦν δέ, μοι δοκεῖ, δεῖν ᾠηθήτην πρότερον παῖσαι πρὸς σέ. ταῦτα μὲν οὖν, ὦ Εὐθύδημέ τε καὶ Διονυσόδωρε, <milestone unit="section" resp="Stephanus" n="278d"/> πεπαίσθω τε ὑμῖν, καὶ ἴσως ἱκανῶς ἔχει· τὸ δὲ δὴ μετὰ ταῦτα ἐπιδείξατον προτρέποντε τὸ μειράκιον ὅπως χρὴ σοφίας τε καὶ ἀρετῆς ἐπιμεληθῆναι. πρότερον δʼ ἐγὼ σφῷν ἐνδείξομαι οἷον αὐτὸ ὑπολαμβάνω καὶ οἵου αὐτοῦ ἐπιθυμῶ ἀκοῦσαι. ἐὰν οὖν δόξω ὑμῖν ἰδιωτικῶς τε καὶ γελοίως αὐτὸ ποιεῖν, μή μου καταγελᾶτε· ὑπὸ προθυμίας γὰρ τοῦ ἀκοῦσαι τῆς ὑμετέρας σοφίας τολμήσω ἀπαυτοσχεδιάσαι ἐναντίον <milestone unit="section" resp="Stephanus" n="278e"/> ὑμῶν. ἀνάσχεσθον οὖν ἀγελαστὶ ἀκούοντες αὐτοί τε καὶ οἱ μαθηταὶ ὑμῶν· σὺ δέ μοι, ὦ παῖ Ἀξιόχου, ἀπόκριναι.

<milestone unit="para" ed="P"/> ἆρά γε πάντες ἄνθρωποι βουλόμεθα εὖ πράττειν; ἢ τοῦτο μὲν ἐρώτημα ὧν νυνδὴ ἐφοβούμην ἓν τῶν καταγελάστων; ἀνόητον γὰρ δήπου καὶ τὸ ἐρωτᾶν τὰ τοιαῦτα· τίς γὰρ οὐ βούλεται ἀνθρώπων εὖ πράττειν;—</p></said></div>
			
			<div type="textpart" subtype="section" resp="perseus" n="279">
				<said who="#Σωκράτης" rend="merge"><label>ΣΩ.</label> <p><said>οὐδεὶς ὅστις οὔκ,</said> ἔφη <milestone n="279" unit="page"/> <milestone unit="section" resp="Stephanus" n="279a"/> ὁ Κλεινίας.—εἶεν, ἦν δʼ ἐγώ· τὸ δὴ μετὰ τοῦτο, ἐπειδὴ βουλόμεθα εὖ πράττειν, πῶς ἂν εὖ πράττοιμεν; ἆρʼ ἂν εἰ ἡμῖν πολλὰ κἀγαθὰ εἴη; ἢ τοῦτο ἐκείνου ἔτι εὐηθέστερον; δῆλον γάρ που καὶ τοῦτο ὅτι οὕτως ἔχει.—συνέφη.—φέρε δή, ἀγαθὰ δὲ ποῖα ἄρα τῶν ὄντων τυγχάνει ἡμῖν ὄντα; ἢ οὐ χαλεπὸν οὐδὲ σεμνοῦ ἀνδρὸς πάνυ τι οὐδὲ τοῦτο ἔοικεν εἶναι εὐπορεῖν; πᾶς γὰρ ἂν ἡμῖν εἴποι ὅτι τὸ πλουτεῖν ἀγαθόν· ἦ γάρ;—<said>πάνυ γʼ,</said> ἔφη.—οὐκοῦν καὶ τὸ ὑγιαίνειν καὶ τὸ <milestone unit="section" resp="Stephanus" n="279b"/> καλὸν εἶναι καὶ τἆλλα κατὰ τὸ σῶμα ἱκανῶς παρεσκευάσθαι;—συνεδόκει.—ἀλλὰ μὴν εὐγένειαί γε καὶ δυνάμεις καὶ τιμαὶ ἐν τῇ ἑαυτοῦ δῆλά ἐστιν ἀγαθὰ ὄντα.—ὡμολόγει.—τί οὖν, ἔφην, ἔτι ἡμῖν λείπεται τῶν ἀγαθῶν; τί ἄρα ἐστὶν τὸ σώφρονά τε εἶναι καὶ δίκαιον καὶ ἀνδρεῖον; πότερον πρὸς Διός, ὦ Κλεινία, ἡγῇ σύ, ἐὰν ταῦτα τιθῶμεν ὡς ἀγαθά, ὀρθῶς ἡμᾶς θήσειν, ἢ ἐὰν μή; ἴσως γὰρ ἄν τις ἡμῖν ἀμφισβητήσειεν· σοὶ δὲ πῶς δοκεῖ;—<said>ἀγαθά,</said> ἔφη ὁ Κλεινίας.—<milestone unit="section" resp="Stephanus" n="279c"/> εἶεν, ἦν δʼ ἐγώ· τὴν δὲ σοφίαν ποῦ χοροῦ τάξομεν; ἐν τοῖς ἀγαθοῖς, ἢ πῶς λέγεις;—<said>ἐν τοῖς ἀγαθοῖς.</said>—ἐνθυμοῦ δὴ μή τι παραλείπωμεν τῶν ἀγαθῶν, ὅτι καὶ ἄξιον λόγου.—<said>ἀλλά μοι δοκοῦμεν,</said> ἔφη, <said>οὐδέν,</said> ὁ Κλεινίας.—καὶ ἐγὼ ἀναμνησθεὶς εἶπον ὅτι ναὶ μὰ Δία κινδυνεύομέν γε τὸ μέγιστον τῶν ἀγαθῶν παραλιπεῖν.—<said>τί τοῦτο;</said> ἦ δʼ ὅς.—τὴν εὐτυχίαν, ὦ Κλεινία· ὃ πάντες φασί, καὶ οἱ πάνυ φαῦλοι, μέγιστον τῶν ἀγαθῶν εἶναι.—<said>ἀληθῆ λέγεις,</said> ἔφη.—καὶ ἐγὼ αὖ πάλιν μετανοήσας εἶπον ὅτι ὀλίγου καταγέλαστοι <milestone unit="section" resp="Stephanus" n="279d"/> ἐγενόμεθα ὑπὸ τῶν ξένων ἐγώ τε καὶ σύ, ὦ παῖ Ἀξιόχου.—<said>τί δή,</said> ἔφη, <said>τοῦτο;</said>—ὅτι εὐτυχίαν ἐν τοῖς ἔμπροσθεν θέμενοι νυνδὴ αὖθις περὶ τοῦ αὐτοῦ ἐλέγομεν.—<said>τί οὖν δὴ τοῦτο;</said>—καταγέλαστον δήπου, ὃ πάλαι πρόκειται, τοῦτο πάλιν προτιθέναι καὶ δὶς ταὐτὰ λέγειν.—<said>πῶς,</said> ἔφη, <said>τοῦτο λέγεις;</said>—ἡ σοφία δήπου, ἦν δʼ ἐγώ, εὐτυχία ἐστίν· τοῦτο δὲ κἂν παῖς γνοίη.—καὶ ὃς ἐθαύμασεν· οὕτως ἔτι νέος τε καὶ εὐήθης ἐστί.—κἀγὼ γνοὺς αὐτὸν θαυμάζοντα, ἆρα <milestone unit="section" resp="Stephanus" n="279e"/> οὐκ οἶσθα, ἔφην, ὦ Κλεινία, ὅτι περὶ αὐλημάτων εὐπραγίαν οἱ αὐληταὶ εὐτυχέστατοί εἰσιν;—συνέφη.—οὐκοῦν, ἦν δʼ ἐγώ, καὶ περὶ γραμμάτων γραφῆς τε καὶ ἀναγνώσεως οἱ γραμματισταί;—<said>πάνυ γε.</said>—τί δέ; πρὸς τοὺς τῆς θαλάττης κινδύνους μῶν οἴει εὐτυχεστέρους τινὰς εἶναι τῶν σοφῶν κυβερνητῶν, ὡς ἐπὶ πᾶν εἰπεῖν;—<said>οὐ δῆτα.</said></p></said></div>
			
			<div type="textpart" subtype="section" resp="perseus" n="280">
				<said who="#Σωκράτης" rend="merge"><label>ΣΩ.</label> <p>τί δέ; στρατευόμενος μετὰ ποτέρου ἂν ἥδιον τοῦ κινδύνου τε καὶ τῆς <milestone n="280" unit="page"/> <milestone unit="section" resp="Stephanus" n="280a"/> τύχης μετέχοις, μετὰ σοφοῦ στρατηγοῦ ἢ μετὰ ἀμαθοῦς;—<said>μετὰ σοφοῦ.</said>—τί δέ; ἀσθενῶν μετὰ ποτέρου ἂν ἡδέως κινδυνεύοις, μετὰ σοφοῦ ἰατροῦ ἢ μετὰ ἀμαθοῦς;—<said>μετὰ σοφοῦ.</said>—ἆρʼ οὖν, ἦν δʼ ἐγώ, ὅτι εὐτυχέστερον ἂν οἴει πράττειν μετὰ σοφοῦ πράττων ἢ μετὰ ἀμαθοῦς;—συνεχώρει.—ἡ σοφία ἄρα πανταχοῦ εὐτυχεῖν ποιεῖ τοὺς ἀνθρώπους. οὐ γὰρ δήπου ἁμαρτάνοι γʼ ἄν ποτέ τι σοφία, ἀλλʼ ἀνάγκη ὀρθῶς πράττειν καὶ τυγχάνειν· ἦ γὰρ ἂν οὐκέτι σοφία εἴη. <milestone unit="section" resp="Stephanus" n="280b"/>

<milestone unit="para" ed="P"/> συνωμολογησάμεθα τελευτῶντες οὐκ οἶδʼ ὅπως ἐν κεφαλαίῳ οὕτω τοῦτο ἔχειν, σοφίας παρούσης, ᾧ ἂν παρῇ, μηδὲν προσδεῖσθαι εὐτυχίας· ἐπειδὴ δὲ τοῦτο συνωμολογησάμεθα, πάλιν ἐπυνθανόμην αὐτοῦ τὰ πρότερον ὡμολογημένα πῶς ἂν ἡμῖν ἔχοι. ὡμολογήσαμεν γάρ, ἔφην, εἰ ἡμῖν ἀγαθὰ πολλὰ παρείη, εὐδαιμονεῖν ἂν καὶ εὖ πράττειν.—συνέφη.—ἆρʼ οὖν εὐδαιμονοῖμεν ἂν διὰ τὰ παρόντα ἀγαθά, εἰ μηδὲν ἡμᾶς ὠφελοῖ ἢ εἰ ὠφελοῖ;—<said>εἰ ὠφελοῖ,</said> ἔφη.—ἆρʼ οὖν ἄν <milestone unit="section" resp="Stephanus" n="280c"/> τι ὠφελοῖ, εἰ εἴη μόνον ἡμῖν, χρῴμεθα δʼ αὐτοῖς μή; οἷον σιτία εἰ ἡμῖν εἴη πολλά, ἐσθίοιμεν δὲ μή, ἢ ποτόν, πίνοιμεν δὲ μή, ἔσθʼ ὅτι ὠφελοίμεθʼ ἄν;—<said>οὐ δῆτα,</said> ἔφη.—τί δέ; οἱ δημιουργοὶ πάντες, εἰ αὐτοῖς εἴη πάντα τὰ ἐπιτήδεια παρεσκευασμένα ἑκάστῳ εἰς τὸ ἑαυτοῦ ἔργον, χρῷντο δὲ αὐτοῖς μή, ἆρʼ ἂν οὗτοι εὖ πράττοιεν διὰ τὴν κτῆσιν, ὅτι κεκτημένοι εἶεν πάντα ἃ δεῖ κεκτῆσθαι τὸν δημιουργόν; οἷον τέκτων, εἰ παρεσκευασμένος εἴη τά τε ὄργανα ἅπαντα καὶ ξύλα ἱκανά, τεκταίνοιτο δὲ μή, ἔσθʼ ὅτι ὠφελοῖτʼ ἂν <milestone unit="section" resp="Stephanus" n="280d"/> ἀπὸ τῆς κτήσεως;—<said>οὐδαμῶς,</said> ἔφη.—τί δέ, εἴ τις κεκτημένος εἴη πλοῦτόν τε καὶ ἃ νυνδὴ ἐλέγομεν πάντα τὰ ἀγαθά, χρῷτο δὲ αὐτοῖς μή, ἆρʼ ἂν εὐδαιμονοῖ διὰ τὴν τούτων κτῆσιν τῶν ἀγαθῶν;—<said>οὐ δῆτα, ὦ Σώκρατες.</said>—δεῖ ἄρα, ἔφην, ὡς ἔοικεν, μὴ μόνον κεκτῆσθαι τὰ τοιαῦτα ἀγαθὰ τὸν μέλλοντα εὐδαίμονα ἔσεσθαι, ἀλλὰ καὶ χρῆσθαι αὐτοῖς· ἢ οὐδὲν ὄφελος τῆς κτήσεως γίγνεται.—<said>ἀληθῆ λέγεις.</said>—ἆρʼ <milestone unit="section" resp="Stephanus" n="280e"/> οὖν, ὦ Κλεινία, ἤδη τοῦτο ἱκανὸν πρὸς τὸ εὐδαίμονα ποιῆσαί τινα, τό τε κεκτῆσθαι τἀγαθὰ καὶ τὸ χρῆσθαι αὐτοῖς;—<said>ἔμοιγε δοκεῖ.</said>—πότερον, ἦν δʼ ἐγώ, ἐὰν ὀρθῶς χρῆταί τις ἢ καὶ ἐὰν μή;—<said>ἐὰν ὀρθῶς.</said></p></said></div>
			
			<div type="textpart" subtype="section" resp="perseus" n="281">
				<said who="#Σωκράτης" rend="merge"><label>ΣΩ.</label> <p>καλῶς γε, ἦν δʼ ἐγώ, λέγεις. πλέον γάρ που οἶμαι θάτερόν ἐστιν, ἐάν τις χρῆται ὁτῳοῦν μὴ ὀρθῶς πράγματι ἢ ἐὰν ἐᾷ· τὸ μὲν γὰρ κακόν, τὸ δὲ οὔτε <milestone n="281" unit="page"/> <milestone unit="section" resp="Stephanus" n="281a"/> κακὸν οὔτε ἀγαθόν. ἢ οὐχ οὕτω φαμέν;—συνεχώρει.—τί οὖν; ἐν τῇ ἐργασίᾳ τε καὶ χρήσει τῇ περὶ τὰ ξύλα μῶν ἄλλο τί ἐστιν τὸ ἀπεργαζόμενον ὀρθῶς χρῆσθαι ἢ ἐπιστήμη ἡ τεκτονική;—<said>οὐ δῆτα,</said> ἔφη.—ἀλλὰ μήν που καὶ ἐν τῇ περὶ τὰ σκεύη ἐργασίᾳ τὸ ὀρθῶς ἐπιστήμη ἐστὶν ἡ ἀπεργαζομένη.—συνέφη.—ἆρʼ οὖν, ἦν δʼ ἐγώ, καὶ περὶ τὴν χρείαν ὧν ἐλέγομεν τὸ πρῶτον τῶν ἀγαθῶν, πλούτου τε καὶ ὑγιείας καὶ κάλλους, τὸ ὀρθῶς πᾶσι τοῖς τοιούτοις χρῆσθαι ἐπιστήμη <milestone unit="section" resp="Stephanus" n="281b"/> ἦν ἡγουμένη καὶ κατορθοῦσα τὴν πρᾶξιν, ἢ ἄλλο τι;—<said>ἐπιστήμη,</said> ἦ δʼ ὅς.—οὐ μόνον ἄρα εὐτυχίαν ἀλλὰ καὶ εὐπραγίαν, ὡς ἔοικεν, ἡ ἐπιστήμη παρέχει τοῖς ἀνθρώποις ἐν πάσῃ κτήσει τε καὶ πράξει.—ὡμολόγει.—ἆρʼ οὖν ὦ πρὸς Διός, ἦν δʼ ἐγώ, ὄφελός τι τῶν ἄλλων κτημάτων ἄνευ φρονήσεως καὶ σοφίας; ἆρά γε ἂν ὄναιτο ἄνθρωπος πολλὰ κεκτημένος καὶ πολλὰ πράττων νοῦν μὴ ἔχων, ἢ μᾶλλον ὀλίγα νοῦν ἔχων; ὧδε δὲ σκόπει· οὐκ ἐλάττω πράττων <milestone unit="section" resp="Stephanus" n="281c"/> ἐλάττω ἂν ἐξαμαρτάνοι, ἐλάττω δὲ ἁμαρτάνων ἧττον ἂν κακῶς πράττοι, ἧττον δὲ κακῶς πράττων ἄθλιος ἧττον ἂν εἴη;—<said>πάνυ γʼ,</said> ἔφη.—πότερον οὖν ἂν μᾶλλον ἐλάττω τις πράττοι πένης ὢν ἢ πλούσιος;—<said>πένης,</said> ἔφη.—πότερον δὲ ἀσθενὴς ἢ ἰσχυρός;—<said>ἀσθενής.</said>—πότερον δὲ ἔντιμος ἢ ἄτιμος;—<said>ἄτιμος.</said>—πότερον δὲ ἀνδρεῖος ὢν καὶ σώφρων ἐλάττω ἂν πράττοι ἢ δειλός;—<said>δειλός.</said>—οὐκοῦν καὶ ἀργὸς μᾶλλον ἢ ἐργάτης;—συνεχώρει.—καὶ βραδὺς μᾶλλον ἢ <milestone unit="section" resp="Stephanus" n="281d"/> ταχύς, καὶ ἀμβλὺ ὁρῶν καὶ ἀκούων μᾶλλον ἢ ὀξύ;—πάντα τὰ τοιαῦτα συνεχωροῦμεν ἀλλήλοις.—ἐν κεφαλαίῳ δʼ, ἔφην, ὦ Κλεινία, κινδυνεύει σύμπαντα ἃ τὸ πρῶτον ἔφαμεν ἀγαθὰ εἶναι, οὐ περὶ τούτου ὁ λόγος αὐτοῖς εἶναι, ὅπως αὐτά γε καθʼ αὑτὰ πέφυκεν ἀγαθὰ <del>εἶναι</del>, ἀλλʼ ὡς ἔοικεν ὧδʼ ἔχει· ἐὰν μὲν αὐτῶν ἡγῆται ἀμαθία, μείζω κακὰ εἶναι τῶν ἐναντίων, ὅσῳ δυνατώτερα ὑπηρετεῖν τῷ ἡγουμένῳ κακῷ ὄντι, ἐὰν δὲ φρόνησίς τε καὶ σοφία, μείζω ἀγαθά, αὐτὰ δὲ καθʼ <milestone unit="section" resp="Stephanus" n="281e"/> αὑτὰ οὐδέτερα αὐτῶν οὐδενὸς ἄξια εἶναι.—<said>φαίνεται,</said> ἔφη, <said>ὡς ἔοικεν, οὕτως, ὡς σὺ λέγεις.</said>—τί οὖν ἡμῖν συμβαίνει ἐκ τῶν εἰρημένων; ἄλλο τι ἢ τῶν μὲν ἄλλων οὐδὲν ὂν οὔτε ἀγαθὸν οὔτε κακόν, τούτοιν δὲ δυοῖν ὄντοιν ἡ μὲν σοφία ἀγαθόν, ἡ δὲ ἀμαθία κακόν;—ὡμολόγει.</p></said></div>
			
			<div type="textpart" subtype="section" resp="perseus" n="282">
				<milestone n="282" unit="page"/> <milestone unit="section" resp="Stephanus" n="282a"/>
				<said who="#Σωκράτης" rend="merge"><label>ΣΩ.</label> <p>
<milestone unit="para" ed="P"/>ἔτι τοίνυν, ἔφην, τὸ λοιπὸν ἐπισκεψώμεθα. ἐπειδὴ εὐδαίμονες μὲν εἶναι προθυμούμεθα πάντες, ἐφάνημεν δὲ τοιοῦτοι γιγνόμενοι ἐκ τοῦ χρῆσθαί τε τοῖς πράγμασιν καὶ ὀρθῶς χρῆσθαι, τὴν δὲ ὀρθότητα καὶ εὐτυχίαν ἐπιστήμη <add>ἦν</add> ἡ παρέχουσα, δεῖ δή, ὡς ἔοικεν, ἐκ παντὸς τρόπου ἅπαντα ἄνδρα τοῦτο παρασκευάζεσθαι, ὅπως ὡς σοφώτατος ἔσται· ἢ οὔ;—<said>ναί,</said> ἔφη.—καὶ παρὰ πατρός γε δήπου τοῦτο οἰόμενον δεῖν παραλαμβάνειν πολὺ μᾶλλον ἢ χρήματα, καὶ <milestone unit="section" resp="Stephanus" n="282b"/> παρʼ ἐπιτρόπων καὶ φίλων τῶν τε ἄλλων καὶ τῶν φασκόντων ἐραστῶν εἶναι, καὶ ξένων καὶ πολιτῶν, δεόμενον καὶ ἱκετεύοντα σοφίας μεταδιδόναι, οὐδὲν αἰσχρόν, ὦ Κλεινία, οὐδὲ νεμεσητὸν ἕνεκα τούτου ὑπηρετεῖν καὶ δουλεύειν καὶ ἐραστῇ καὶ παντὶ ἀνθρώπῳ, ὁτιοῦν ἐθέλοντα ὑπηρετεῖν τῶν καλῶν ὑπηρετημάτων, προθυμούμενον σοφὸν γενέσθαι· ἢ οὐ δοκεῖ σοι, ἔφην ἐγώ, οὕτως;—<said>πάνυ μὲν οὖν εὖ μοι δοκεῖς <milestone unit="section" resp="Stephanus" n="282c"/> λέγειν,</said> ἦ δʼ ὅς.—εἰ ἔστι γε, ὦ Κλεινία, ἦν δʼ ἐγώ, ἡ σοφία διδακτόν, ἀλλὰ μὴ ἀπὸ ταὐτομάτου παραγίγνεται τοῖς ἀνθρώποις· τοῦτο γὰρ ἡμῖν ἔτι ἄσκεπτον καὶ οὔπω διωμολογημένον ἐμοί τε καὶ σοί.—<said>ἀλλʼ ἔμοιγε,</said> ἔφη, <said>ὦ Σώκρατες, διδακτὸν εἶναι δοκεῖ.</said>—καὶ ἐγὼ ἡσθεὶς εἶπον· ἦ καλῶς λέγεις, ὦ ἄριστε ἀνδρῶν, καὶ εὖ ἐποίησας ἀπαλλάξας με σκέψεως πολλῆς περὶ τούτου αὐτοῦ, πότερον διδακτὸν ἢ οὐ διδακτὸν ἡ σοφία. νῦν οὖν ἐπειδή σοι καὶ διδακτὸν δοκεῖ καὶ μόνον τῶν ὄντων εὐδαίμονα καὶ εὐτυχῆ ποιεῖν τὸν <milestone unit="section" resp="Stephanus" n="282d"/> ἄνθρωπον, ἄλλο τι ἢ φαίης ἂν ἀναγκαῖον εἶναι φιλοσοφεῖν καὶ αὐτὸς ἐν νῷ ἔχεις αὐτὸ ποιεῖν;—<said>πάνυ μὲν οὖν,</said> ἔφη, <said>ὦ Σώκρατες, ὡς οἷόν τε μάλιστα.</said>

<milestone unit="para" ed="P"/> κἀγὼ ταῦτα ἅσμενος ἀκούσας, τὸ μὲν ἐμόν, ἔφην, παράδειγμα, ὦ Διονυσόδωρέ τε καὶ Εὐθύδημε, οἵων ἐπιθυμῶ τῶν προτρεπτικῶν λόγων εἶναι, τοιοῦτον, ἰδιωτικὸν ἴσως καὶ μόλις διὰ μακρῶν λεγόμενον· σφῷν δὲ ὁπότερος βούλεται, ταὐτὸν τοῦτο τέχνῃ πράττων ἐπιδειξάτω ἡμῖν. εἰ δὲ μὴ <milestone unit="section" resp="Stephanus" n="282e"/> τοῦτο βούλεσθον, ὅθεν ἐγὼ ἀπέλιπον, τὸ ἑξῆς ἐπιδείξατον τῷ μειρακίῳ, πότερον πᾶσαν ἐπιστήμην δεῖ αὐτὸν κτᾶσθαι, ἢ ἔστι τις μία ἣν δεῖ λαβόντα εὐδαιμονεῖν τε καὶ ἀγαθὸν ἄνδρα εἶναι, καὶ τίς αὕτη. ὡς γὰρ ἔλεγον ἀρχόμενος, περὶ πολλοῦ ἡμῖν τυγχάνει ὂν τόνδε τὸν νεανίσκον σοφόν τε καὶ ἀγαθὸν γενέσθαι.</p></said></div> 
	
	
			<div type="textpart" subtype="section" resp="perseus" n="283">
	<milestone n="283" unit="page"/> <milestone unit="section" resp="Stephanus" n="283a"/>
			<said who="#Σωκράτης" rend="merge"><label>ΣΩ.</label> <p>
<milestone unit="para" ed="P"/> ἐγὼ μὲν οὖν ταῦτα εἶπον, ὦ Κρίτων· τῷ δὲ μετὰ τοῦτο ἐσομένῳ πάνυ σφόδρα προσεῖχον τὸν νοῦν, καὶ ἐπεσκόπουν τίνα ποτὲ τρόπον ἅψοιντο τοῦ λόγου καὶ ὁπόθεν ἄρξοιντο παρακελευόμενοι τῷ νεανίσκῳ σοφίαν τε καὶ ἀρετὴν ἀσκεῖν. ὁ οὖν πρεσβύτερος αὐτῶν, ὁ Διονυσόδωρος, πρότερος ἤρχετο τοῦ λόγου, καὶ ἡμεῖς πάντες ἐβλέπομεν πρὸς αὐτὸν ὡς αὐτίκα μάλα ἀκουσόμενοι θαυμασίους τινὰς λόγους. ὅπερ <milestone unit="section" resp="Stephanus" n="283b"/> οὖν καὶ συνέβη ἡμῖν· θαυμαστὸν γάρ τινα, ὦ Κρίτων, ἁνὴρ κατῆρχεν λόγον, οὗ σοὶ ἄξιον ἀκοῦσαι, ὡς παρακελευστικὸς ὁ λόγος ἦν ἐπʼ ἀρετήν.

<milestone unit="para" ed="P"/> <said>εἰπέ μοι,</said> ἔφη, <said>ὦ Σώκρατές τε καὶ ὑμεῖς οἱ ἄλλοι, ὅσοι φατὲ ἐπιθυμεῖν τόνδε τὸν νεανίσκον σοφὸν γενέσθαι, πότερον παίζετε ταῦτα λέγοντες ἢ ὡς ἀληθῶς ἐπιθυμεῖτε καὶ σπουδάζετε;</said>

<milestone unit="para" ed="P"/> κἀγὼ διενοήθην ὅτι ᾠηθήτην ἄρα ἡμᾶς τὸ πρότερον παίζειν, ἡνίκα ἐκελεύομεν διαλεχθῆναι τῷ νεανίσκῳ αὐτώ, καὶ διὰ ταῦτα προσεπαισάτην τε καὶ οὐκ ἐσπουδασάτην· <milestone unit="section" resp="Stephanus" n="283c"/> ταῦτα οὖν διανοηθεὶς ἔτι μᾶλλον εἶπον ὅτι θαυμαστῶς σπουδάζοιμεν.

<milestone unit="para" ed="P"/> καὶ ὁ Διονυσόδωρος, <said>σκόπει μήν,</said> ἔφη, <said>ὦ Σώκρατες, ὅπως μὴ ἔξαρνος ἔσῃ ἃ νῦν λέγεις.</said>—ἔσκεμμαι, ἦν δʼ ἐγώ· οὐ γὰρ μή ποτʼ ἔξαρνος γένωμαι.—<said>τί οὖν;</said> ἔφη· <said>φατὲ βούλεσθαι αὐτὸν σοφὸν γενέσθαι;</said>—πάνυ μὲν οὖν.—<said>νῦν δέ,</said> ἦ δʼ ὅς, <said>Κλεινίας πότερον σοφός ἐστιν ἢ οὔ;</said>—οὔκουν φησί γέ πω· ἔστιν δέ, ἦν δʼ ἐγώ, οὐκ ἀλαζών.—<said>ὑμεῖς δέ,</said> <milestone unit="section" resp="Stephanus" n="283d"/> ἔφη, <said>βούλεσθε γενέσθαι αὐτὸν σοφόν, ἀμαθῆ δὲ μὴ εἶναι;</said>—ὡμολογοῦμεν.—<said>οὐκοῦν ὃς μὲν οὐκ ἔστιν, βούλεσθε αὐτὸν γενέσθαι, ὃς δʼ ἔστι νῦν, μηκέτι εἶναι.</said>—καὶ ἐγὼ ἀκούσας ἐθορυβήθην· ὁ δέ μου θορυβουμένου ὑπολαβών, <said>ἄλλο τι οὖν,</said> ἔφη, <said>ἐπεὶ βούλεσθε αὐτὸν ὃς νῦν ἐστὶν μηκέτι εἶναι, βούλεσθε αὐτόν, ὡς ἔοικεν, ἀπολωλέναι; καίτοι πολλοῦ ἂν ἄξιοι οἱ τοιοῦτοι εἶεν φίλοι τε καὶ ἐρασταί, οἵτινες τὰ παιδικὰ περὶ παντὸς ἂν ποιήσαιντο ἐξολωλέναι.</said> <milestone unit="section" resp="Stephanus" n="283e"/>

<milestone unit="para" ed="P"/> καὶ ὁ Κτήσιππος ἀκούσας ἠγανάκτησέν τε ὑπὲρ τῶν παιδικῶν καὶ εἶπεν· <said>ὦ ξένε Θούριε, εἰ μὴ ἀγροικότερον,</said> ἔφη, <said>ἦν εἰπεῖν, εἶπον ἄν· <q>σοὶ εἰς κεφαλήν,</q> ὅτι μαθών μου καὶ τῶν ἄλλων καταψεύδῃ τοιοῦτον πρᾶγμα, ὃ ἐγὼ οἶμαι οὐδʼ ὅσιον εἶναι λέγειν, ὡς ἐγὼ τόνδε βουλοίμην ἂν ἐξολωλέναι.</said></p></said></div>

			<div type="textpart" subtype="section" resp="perseus" n="284">
			<said who="#Σωκράτης" rend="merge"><label>ΣΩ.</label> <p>
				<milestone unit="para" ed="P"/> τί δέ, ἔφη, ὦ Κτήσιππε, ὁ Εὐθύδημος, ἦ δοκεῖ σοι οἷόν τʼ εἶναι ψεύδεσθαι;—<said>νὴ Δία,</said> ἔφη, <said>εἰ μὴ μαίνομαί γε.</said>—πότερον λέγοντα τὸ πρᾶγμα περὶ οὗ ἂν ὁ λόγος ᾖ, ἢ μὴ <milestone n="284" unit="page"/> <milestone unit="section" resp="Stephanus" n="284a"/> λέγοντα;—λέγοντα, ἔφη.—οὐκοῦν εἴπερ λέγει αὐτό, οὐκ ἄλλο λέγει τῶν ὄντων ἢ ἐκεῖνο ὅπερ λέγει;—<said>πῶς γὰρ ἄν;</said> ἔφη ὁ Κτήσιππος.—ἓν μὴν κἀκεῖνό γʼ ἐστὶν τῶν ὄντων, ὃ λέγει, χωρὶς τῶν ἄλλων.—<said>πάνυ γε.</said>—οὐκοῦν ὁ ἐκεῖνο λέγων τὸ ὄν, ἔφη, λέγει;—<said>ναί.</said>—ἀλλὰ μὴν ὅ γε τὸ ὂν λέγων καὶ τὰ ὄντα τἀληθῆ λέγει· ὥστε ὁ Διονυσόδωρος, εἴπερ λέγει τὰ ὄντα, λέγει τἀληθῆ καὶ οὐδὲν κατὰ σοῦ ψεύδεται. <milestone unit="section" resp="Stephanus" n="284b"/>

<milestone unit="para" ed="P"/> <said>ναί,</said> ἔφη· <said>ἀλλʼ ὁ ταῦτα λέγων, ἔφη ὁ Κτήσιππος, ὦ Εὐθύδημε, οὐ τὰ ὄντα λέγει.</said>

<milestone unit="para" ed="P"/> καὶ ὁ Εὐθύδημος, <said>τὰ δὲ μὴ ὄντα,</said> ἔφη, <said>ἄλλο τι ἢ οὐκ ἔστιν;</said>—<said>οὐκ ἔστιν.</said>—<said>ἄλλο τι οὖν οὐδαμοῦ τά γε μὴ ὄντα ὄντα ἐστίν;</said>—<said>οὐδαμοῦ.</said>—<said>ἔστιν οὖν ὅπως περὶ ταῦτα, τὰ μὴ ὄντα, πράξειεν ἄν τίς τι, ὥστʼ ἐκεῖνα ποιήσειεν ἂν καὶ ὁστισοῦν τὰ μηδαμοῦ ὄντα;</said>—<said>οὐκ ἔμοιγε δοκεῖ,</said> ἔφη ὁ Κτήσιππος.—<said>τί οὖν; οἱ ῥήτορες ὅταν λέγωσιν ἐν τῷ δήμῳ, οὐδὲν πράττουσι;</said>—<said>πράττουσι μὲν οὖν,</said> ἦ δʼ ὅς.—<said>οὐκοῦν <milestone unit="section" resp="Stephanus" n="284c"/> εἴπερ πράττουσι, καὶ ποιοῦσι;</said>—<said>ναί.</said>—<said>τὸ λέγειν ἄρα πράττειν τε καὶ ποιεῖν ἐστιν;</said>—ὡμολόγησεν.—<said>οὐκ ἄρα τά γε μὴ ὄντʼ,</said> ἔφη, <said>λέγει οὐδείς—ποιοῖ γὰρ ἂν ἤδη τί· σὺ δὲ ὡμολόγηκας τὸ μὴ ὂν μὴ οἷόν τʼ εἶναι μηδένα ποιεῖν— ὥστε κατὰ τὸν σὸν λόγον οὐδεὶς ψευδῆ λέγει, ἀλλʼ εἴπερ λέγει Διονυσόδωρος, τἀληθῆ τε καὶ τὰ ὄντα λέγει.</said>

<milestone unit="para" ed="P"/> <said>νὴ Δία,</said> ἔφη ὁ Κτήσιππος, <said>ὦ Εὐθύδημε· ἀλλὰ τὰ ὄντα μὲν τρόπον τινὰ λέγει, οὐ μέντοι ὥς γε ἔχει.</said>

<milestone unit="para" ed="P"/> <said>πῶς λέγεις,</said> ἔφη ὁ Διονυσόδωρος, <said>ὦ Κτήσιππε; εἰσὶν <milestone unit="section" resp="Stephanus" n="284d"/> γάρ τινες οἳ λέγουσι τὰ πράγματα ὡς ἔχει;</said>—<said>εἰσὶν μέντοι,</said> ἔφη, <said>οἱ καλοί τε κἀγαθοὶ καὶ οἱ τἀληθῆ λέγοντες.</said>—<said>τί οὖν;</said> ἦ δʼ ὅς· <said>τἀγαθὰ οὐκ εὖ, ἔφη, ἔχει, τὰ δὲ κακὰ κακῶς;</said>—συνεχώρει.—<said>τοὺς δὲ καλούς τε καὶ ἀγαθοὺς ὁμολογεῖς λέγειν ὡς ἔχει τὰ πράγματα;</said>—<said>ὁμολογῶ.</said>—<said>κακῶς ἄρα,</said> ἔφη, <said>λέγουσιν, ὦ Κτήσιππε, οἱ ἀγαθοὶ τὰ κακά, εἴπερ ὡς ἔχει λέγουσιν.</said>—<said>ναὶ μὰ Δία,</said> ἦ δʼ ὅς, <said>σφόδρα γε, τοὺς γοῦν κακοὺς ἀνθρώπους· ὧν σύ, ἐάν μοι πείθῃ, εὐλαβήσῃ εἶναι, <milestone unit="section" resp="Stephanus" n="284e"/> ἵνα μή σε οἱ ἀγαθοὶ κακῶς λέγωσιν. ὡς εὖ ἴσθʼ ὅτι κακῶς λέγουσιν οἱ ἀγαθοὶ τοὺς κακούς.</said>—<said>καὶ τοὺς μεγάλους,</said> ἔφη ὁ Εὐθύδημος, <said>μεγάλως λέγουσι καὶ τοὺς θερμοὺς θερμῶς;</said>—<said>μάλιστα δήπου,</said> ἔφη ὁ Κτήσιππος· <said>τοὺς γοῦν ψυχροὺς ψυχρῶς λέγουσί τε καὶ φασὶν διαλέγεσθαι.</said>—<said>σὺ μέν,</said> ἔφη ὁ Διονυσόδωρος, <said>λοιδορῇ, ὦ Κτήσιππε, λοιδορῇ.</said></p></said></div>
			
			<div type="textpart" subtype="section" resp="perseus" n="285">
			<said who="#Σωκράτης" rend="merge"><label>ΣΩ.</label> <p>
			<said>μὰ Δίʼ οὐκ ἔγωγε,</said> ἦ δʼ ὅς, <said>ὦ Διονυσόδωρε, ἐπεὶ φιλῶ σε, ἀλλὰ νουθετῶ σε ὡς ἑταῖρον, καὶ πειρῶμαι πείθειν μηδέποτε ἐναντίον ἐμοῦ οὕτως ἀγροίκως λέγειν ὅτι ἐγὼ τούτους βούλομαι <milestone n="285" unit="page"/> <milestone unit="section" resp="Stephanus" n="285a"/> ἐξολωλέναι, οὓς περὶ πλείστου ποιοῦμαι.</said>

<milestone unit="para" ed="P"/> ἐγὼ οὖν, ἐπειδή μοι ἐδόκουν ἀγριωτέρως πρὸς ἀλλήλους ἔχειν, προσέπαιζόν τε τὸν Κτήσιππον καὶ εἶπον ὅτι ὦ Κτήσιππε, ἐμοὶ μὲν δοκεῖ χρῆναι ἡμᾶς παρὰ τῶν ξένων δέχεσθαι ἃ λέγουσιν, ἐὰν ἐθέλωσι διδόναι, καὶ μὴ ὀνόματι διαφέρεσθαι. εἰ γὰρ ἐπίστανται οὕτως ἐξολλύναι ἀνθρώπους, ὥστʼ ἐκ πονηρῶν τε καὶ ἀφρόνων χρηστούς τε καὶ ἔμφρονας ποιεῖν, καὶ τοῦτο εἴτε αὐτὼ ηὑρήκατον εἴτε καὶ <milestone unit="section" resp="Stephanus" n="285b"/> παρʼ ἄλλου του ἐμαθέτην φθόρον τινὰ καὶ ὄλεθρον τοιοῦτον, ὥστε ἀπολέσαντες πονηρὸν ὄντα χρηστὸν πάλιν ἀποφῆναι· εἰ τοῦτο ἐπίστασθον—δῆλον δὲ ὅτι ἐπίστασθον· ἐφάτην γοῦν τὴν τέχνην σφῶν εἶναι τὴν νεωστὶ ηὑρημένην ἀγαθοὺς ποιεῖν τοὺς ἀνθρώπους ἐκ πονηρῶν—συγχωρήσωμεν οὖν αὐτοῖν αὐτό· ἀπολεσάντων ἡμῖν τὸ μειράκιον καὶ φρόνιμον ποιησάντων, καὶ ἅπαντάς γε ἡμᾶς τοὺς ἄλλους. εἰ δὲ ὑμεῖς <milestone unit="section" resp="Stephanus" n="285c"/> οἱ νέοι φοβεῖσθε, ὥσπερ ἐν Καρὶ ἐν ἐμοὶ ἔστω ὁ κίνδυνος· ὡς ἐγώ, ἐπειδὴ καὶ πρεσβύτης εἰμί, παρακινδυνεύειν ἕτοιμος καὶ παραδίδωμι ἐμαυτὸν Διονυσοδώρῳ τούτῳ ὥσπερ τῇ Μηδείᾳ τῇ Κόλχῳ. ἀπολλύτω με, καὶ εἰ μὲν βούλεται, ἑψέτω, εἰ δʼ, ὅτι βούλεται, τοῦτο ποιείτω· μόνον χρηστὸν ἀποφηνάτω.

<milestone unit="para" ed="P"/> καὶ ὁ Κτήσιππος, <said>ἐγὼ μέν,</said> ἔφη, <said>καὶ αὐτός, ὦ Σώκρατες, ἕτοιμός εἰμι παρέχειν ἐμαυτὸν τοῖς ξένοις, καὶ ἐὰν βούλωνται δέρειν ἔτι μᾶλλον ἢ νῦν δέρουσιν, εἴ μοι ἡ δορὰ μὴ εἰς <milestone unit="section" resp="Stephanus" n="285d"/> ἀσκὸν τελευτήσει, ὥσπερ ἡ τοῦ Μαρσύου, ἀλλʼ εἰς ἀρετήν. καίτοι με οἴεται Διονυσόδωρος οὑτοσὶ χαλεπαίνειν αὐτῷ· ἐγὼ δὲ οὐ χαλεπαίνω, ἀλλʼ ἀντιλέγω πρὸς ταῦτα ἅ μοι δοκεῖ πρός με μὴ καλῶς λέγειν. ἀλλὰ σὺ τὸ ἀντιλέγειν, ἔφη, ὦ γενναῖε Διονυσόδωρε, μὴ κάλει λοιδορεῖσθαι· ἕτερον γάρ τί ἐστι τὸ λοιδορεῖσθαι.</said>

<milestone unit="para" ed="P"/> καὶ Διονυσόδωρος, <said>ὡς ὄντος,</said> ἔφη, <said>τοῦ ἀντιλέγειν, ὦ Κτήσιππε, ποιῇ τοὺς λόγους;</said> <milestone unit="section" resp="Stephanus" n="285e"/>

<milestone unit="para" ed="P"/> <said>πάντως δήπου,</said> ἔφη, <said>καὶ σφόδρα γε· ἢ σύ, ὦ Διονυσόδωρε, οὐκ οἴει εἶναι ἀντιλέγειν;</said>

<milestone unit="para" ed="P"/> <said>οὔκουν σύ γʼ ἄν,</said> ἔφη, <said>ἀποδείξαις πώποτε ἀκούσας οὐδενὸς ἀντιλέγοντος ἑτέρου ἑτέρῳ.</said>

<milestone unit="para" ed="P"/> <said>ἀληθῆ λέγεις;</said> ἔφη· <said>ἀλλὰ ἀκούων μὲν νυνί σοι ἀποδείκνυμι ἀντιλέγοντος Κτησίππου Διονυσοδώρῳ.</said>

<milestone unit="para" ed="P"/> <said>ἦ καὶ ὑπόσχοις ἂν τούτου λόγον;</said>

<milestone unit="para" ed="P"/> <said>πάνυ,</said> ἔφη.</p></said></div>
			
			
			<div type="textpart" subtype="section" resp="perseus" n="286">
				<said who="#Σωκράτης" rend="merge"><label>ΣΩ.</label> <p>
<milestone unit="para" ed="P"/> <said>τί οὖν;</said> ἦ δʼ ὅς· ε<said>ἰσὶν ἑκάστῳ τῶν ὄντων λόγοι;</said>—<said>πάνυ γε.</said>—<said>οὐκοῦν ὡς ἔστιν ἕκαστον ἢ ὡς οὐκ ἔστιν;</said> <milestone n="286" unit="page"/> <milestone unit="section" resp="Stephanus" n="286a"/>  <said>ὡς ἔστιν.</said>—<said>εἰ γὰρ μέμνησαι,</said> ἔφη, <said>ὦ Κτήσιππε, καὶ ἄρτι ἐπεδείξαμεν μηδένα λέγοντα ὡς οὐκ ἔστι· τὸ γὰρ μὴ ὂν οὐδεὶς ἐφάνη λέγων.</said>—<said>τί οὖν δὴ τοῦτο;</said> ἦ δʼ ὃς ὁ Κτήσιππος· <said>ἧττόν τι ἀντιλέγομεν ἐγώ τε καὶ σύ;</said>—<said>πότερον οὖν,</said> ἦ δʼ ὅς, <said>ἀντιλέγοιμεν ἂν τοῦ αὐτοῦ πράγματος λόγον ἀμφότεροι λέγοντες, ἢ οὕτω μὲν ἂν δήπου ταὐτὰ λέγοιμεν;</said>—συνεχώρει.—<said>ἀλλʼ ὅταν μηδέτερος,</said> ἔφη, <said>τὸν τοῦ πράγματος <milestone unit="section" resp="Stephanus" n="286b"/> λόγον λέγῃ, τότε ἀντιλέγοιμεν ἄν; ἢ οὕτω γε τὸ παράπαν οὐδʼ ἂν μεμνημένος εἴη τοῦ πράγματος οὐδέτερος ἡμῶν;</said>—καὶ τοῦτο συνωμολόγει.—<said>ἀλλʼ ἄρα, ὅταν ἐγὼ μὲν τὸν τοῦ πράγματος λόγον λέγω, σὺ δὲ ἄλλου τινὸς ἄλλον, τότε ἀντιλέγομεν; ἢ ἐγὼ λέγω μὲν τὸ πρᾶγμα, σὺ δὲ οὐδὲ λέγεις τὸ παράπαν; ὁ δὲ μὴ λέγων τῷ λέγοντι πῶς <add>ἂν</add> ἀντιλέγοι;</said>

<milestone unit="para" ed="P"/> καὶ ὁ μὲν Κτήσιππος ἐσίγησεν· ἐγὼ δὲ θαυμάσας τὸν λόγον, πῶς, ἔφην, ὦ Διονυσόδωρε, λέγεις; οὐ γάρ τοι <milestone unit="section" resp="Stephanus" n="286c"/> ἀλλὰ τοῦτόν γε τὸν λόγον πολλῶν δὴ καὶ πολλάκις ἀκηκοὼς ἀεὶ θαυμάζω—καὶ γὰρ οἱ ἀμφὶ Πρωταγόραν σφόδρα ἐχρῶντο αὐτῷ καὶ οἱ ἔτι παλαιότεροι· ἐμοὶ δὲ ἀεὶ θαυμαστός τις δοκεῖ εἶναι καὶ τούς τε ἄλλους ἀνατρέπων καὶ αὐτὸς αὑτόν —οἶμαι δὲ αὐτοῦ τὴν ἀλήθειαν παρὰ σοῦ κάλλιστα πεύσεσθαι. ἄλλο τι ψευδῆ λέγειν οὐκ ἔστιν; —τοῦτο γὰρ δύναται ὁ λόγος· ἦ γάρ; —ἀλλʼ ἢ λέγοντʼ ἀληθῆ λέγειν ἢ μὴ λέγειν;

<milestone unit="para" ed="P"/> συνεχώρει. <milestone unit="section" resp="Stephanus" n="286d"/>

<milestone unit="para" ed="P"/> πότερον οὖν ψευδῆ μὲν λέγειν οὐκ ἔστι, δοξάζειν μέντοι ἔστιν;

<milestone unit="para" ed="P"/> <said>οὐδὲ δοξάζειν,</said> ἔφη.

<milestone unit="para" ed="P"/> οὐδʼ ἄρα ψευδής, ἦν δʼ ἐγώ, δόξα ἔστι τὸ παράπαν.

<milestone unit="para" ed="P"/> <said>οὐκ</said> ἔφη.

<milestone unit="para" ed="P"/> οὐδʼ ἄρα ἀμαθία οὐδʼ ἀμαθεῖς ἄνθρωποι· ἢ οὐ τοῦτʼ ἂν εἴη ἀμαθία, εἴπερ εἴη, τὸ ψεύδεσθαι τῶν πραγμάτων;

<milestone unit="para" ed="P"/> <said>πάνυ γε,</said> ἔφη.

<milestone unit="para" ed="P"/> ἀλλὰ τοῦτο οὐκ ἔστιν, ἦν δʼ ἐγώ.

<milestone unit="para" ed="P"/> <said>οὐκ</said> ἔφη.

<milestone unit="para" ed="P"/> λόγου ἕνεκα, ὦ Διονυσόδωρε, λέγεις τὸν λόγον, ἵνα δὴ ἄτοπον λέγῃς, ἢ ὡς ἀληθῶς δοκεῖ σοι οὐδεὶς εἶναι ἀμαθὴς ἀνθρώπων; <milestone unit="section" resp="Stephanus" n="286e"/>

<milestone unit="para" ed="P"/> <said>ἀλλὰ σύ,</said> ἔφη, <said>ἔλεγξον.</said>

<milestone unit="para" ed="P"/> ἦ καὶ ἔστι τοῦτο κατὰ τὸν σὸν λόγον, ἐξελέγξαι, μηδενὸς ψευδομένου;

<milestone unit="para" ed="P"/> <said>οὐκ ἔστιν,</said> ἔφη ὁ Εὐθύδημος.

<milestone unit="para" ed="P"/> οὐδʼ ἄρα ἐκέλευεν, ἔφην ἐγώ, νυνδὴ Διονυσόδωρος ἐξελέγξαι;

<milestone unit="para" ed="P"/> <said>τὸ γὰρ μὴ ὂν πῶς ἄν τις κελεύσαι; σὺ δὲ κελεύεις;</said>

<milestone unit="para" ed="P"/> ὅτι, ἦν δʼ ἐγώ, ὦ Εὐθύδημε, τὰ σοφὰ ταῦτα καὶ τὰ εὖ ἔχοντα οὐ πάνυ τι μανθάνω, ἀλλὰ παχέως πως ἐννοῶ. ἴσως μὲν οὖν φορτικώτερόν τι ἐρήσομαι, ἀλλὰ συγγίγνωσκε.</p></said></div>
			
			<div type="textpart" subtype="section" resp="perseus" n="287">
				<said who="#Σωκράτης" rend="merge"><label>ΣΩ.</label> <p>
					<milestone n="287" unit="page"/> <milestone unit="section" resp="Stephanus" n="287a"/> ὅρα δέ· εἰ γὰρ μήτε ψεύδεσθαι ἔστιν μήτε ψευδῆ δοξάζειν μήτε ἀμαθῆ εἶναι, ἄλλο τι οὐδʼ ἐξαμαρτάνειν ἔστιν, ὅταν τίς τι πράττη; πράττοντα γὰρ οὐκ ἔστιν ἁμαρτάνειν τούτου ὃ πράττει· οὐχ οὕτω λέγετε;

<milestone unit="para" ed="P"/> <said>πάνυ γʼ,</said> ἔφη.

<milestone unit="para" ed="P"/> τοῦτό ἐστιν ἤδη, ἦν δʼ ἐγώ, τὸ φορτικὸν ἐρώτημα. εἰ γὰρ μὴ ἁμαρτάνομεν μήτε πράττοντες μήτε λέγοντες μήτε διανοούμενοι, ὑμεῖς, ὦ πρὸς Διός, εἰ ταῦτα οὕτως ἔχει, τίνος διδάσκαλοι ἥκετε; ἢ οὐκ ἄρτι ἔφατε ἀρετὴν κάλλιστʼ ἂν <milestone unit="section" resp="Stephanus" n="287b"/> παραδοῦναι ἀνθρώπων τῷ ἐθέλοντι μανθάνειν;

<milestone unit="para" ed="P"/> <said>εἶτʼ,</said> ἔφη, <said>ὦ Σώκρατες,</said> ὁ Διονυσόδωρος ὑπολαβών, <said>οὕτως εἶ Κρόνος, ὥστε ἃ τὸ πρῶτον εἴπομεν νῦν ἀναμιμνῄσκῃ, καὶ εἴ τι πέρυσιν εἶπον, νῦν ἀναμνησθήσῃ, τοῖς δʼ ἐν τῷ παρόντι λεγομένοις οὐχ ἕξεις ὅτι χρῇ;</said>

<milestone unit="para" ed="P"/> καὶ γάρ, ἔφην ἐγώ, χαλεποί εἰσιν πάνυ—εἰκότως· παρὰ σοφῶν γὰρ λέγονται—ἐπεὶ καὶ τούτῳ τῷ τελευταίῳ παγχάλεπον χρήσασθαί ἐστιν, ᾧ λέγεις. τὸ γὰρ <q>οὐκ ἔχω ὅτι χρῶμαι</q> τί ποτε λέγεις, ὦ Διονυσόδωρε; ἢ δῆλον ὅτι ὡς <milestone unit="section" resp="Stephanus" n="287c"/> οὐκ ἔχω ἐξελέγξαι αὐτόν; ἐπεὶ εἰπέ, τί σοι ἄλλο νοεῖ τοῦτο τὸ ῥῆμα, τὸ <q>οὐκ ἔχω ὅτι χρήσωμαι τοῖς λόγοις</q>;

<milestone unit="para" ed="P"/> <said>ἀλλʼ ὃ σὺ λέγεις,</said> ἔφη, <said><del>τούτῳ τῷ πάνυ χαλεπὸν χρῆσθαι·</del> ἐπεὶ ἀπόκριναι.</said>

<milestone unit="para" ed="P"/> πρὶν σὲ ἀποκρίνασθαι, ἦν δʼ ἐγώ, ὦ Διονυσόδωρε;

<milestone unit="para" ed="P"/> <said>οὐκ ἀποκρίνῃ;</said> ἔφη.

<milestone unit="para" ed="P"/> ἦ καὶ δίκαιον;

<milestone unit="para" ed="P"/> <said>δίκαιον μέντοι,</said> ἔφη.

<milestone unit="para" ed="P"/> κατὰ τίνα λόγον; ἦν δʼ ἐγώ· ἢ δῆλον ὅτι κατὰ τόνδε, ὅτι σὺ νῦν πάσσοφός τις ἡμῖν ἀφῖξαι περὶ λόγους, καὶ οἶσθα <milestone unit="section" resp="Stephanus" n="287d"/> ὅτε δεῖ ἀποκρίνασθαι καὶ ὅτε μή; καὶ νῦν οὐδʼ ἂν ὁτιοῦν ἀποκρίνῃ, ἅτε γιγνώσκων ὅτι οὐ δεῖ;

<milestone unit="para" ed="P"/> <said>λαλεῖς,</said> ἔφη, <said>ἀμελήσας ἀποκρίνασθαι· ἀλλʼ, ὠγαθέ, πείθου καὶ ἀποκρίνου, ἐπειδὴ καὶ ὁμολογεῖς με σοφὸν εἶναι.</said>

<milestone unit="para" ed="P"/> πειστέον τοίνυν, ἦν δʼ ἐγώ, καὶ ἀνάγκη, ὡς ἔοικεν· σὺ γὰρ ἄρχεις. ἀλλʼ ἐρώτα.

<milestone unit="para" ed="P"/> <said>πότερον οὖν ψυχὴν ἔχοντα νοεῖ τὰ νοοῦντα, ἢ καὶ τὰ ἄψυχα;</said>

<milestone unit="para" ed="P"/> τὰ ψυχὴν ἔχοντα.

<milestone unit="para" ed="P"/> <said>οἶσθα οὖν τι,</said> ἔφη, <said>ῥῆμα ψυχὴν ἔχον;</said>

<milestone unit="para" ed="P"/> μὰ Δία οὐκ ἔγωγε. <milestone unit="section" resp="Stephanus" n="287e"/>

<milestone unit="para" ed="P"/> <said>τί οὖν ἄρτι ἤρου ὅτι μοι νοοῖ τὸ ῥῆμα;</said>

<milestone unit="para" ed="P"/> τί ἄλλο γε, ἦν δʼ ἐγώ, ἢ ἐξήμαρτον διὰ τὴν βλακείαν; ἢ οὐκ ἐξήμαρτον ἀλλὰ καὶ τοῦτο ὀρθῶς εἶπον, εἰπὼν ὅτι νοεῖ τὰ ῥήματα; πότερα φῂς ἐξαμαρτάνειν με ἢ οὔ;</p></said></div>
			
			<div type="textpart" subtype="section" resp="perseus" n="288">
				<said who="#Σωκράτης" rend="merge"><label>ΣΩ.</label> <p>
					εἰ γὰρ μὴ ἐξήμαρτον, οὐδὲ σὺ ἐξελέγξεις, καίπερ σοφὸς ὤν, οὐδʼ ἔχεις ὅτι χρῇ τῷ λόγῳ· εἰ δʼ ἐξήμαρτον, οὐδʼ οὕτως ὀρθῶς <milestone n="288" unit="page"/> <milestone unit="section" resp="Stephanus" n="288a"/> λέγεις, φάσκων οὐκ εἶναι ἐξαμαρτάνειν. καὶ ταῦτα οὐ πρὸς ἃ πέρυσιν ἔλεγες λέγω. ἀλλὰ ἔοικεν, ἔφην ἐγώ, ὦ Διονυσόδωρέ τε καὶ Εὐθύδημε, οὗτος μὲν ὁ λόγος ἐν ταὐτῷ μένειν καὶ ἔτι ὥσπερ τὸ παλαιὸν καταβαλὼν πίπτειν, καὶ ὥστε τοῦτο μὴ πάσχειν οὐδʼ ὑπὸ τῆς ὑμετέρας πω τέχνης ἐξηυρῆσθαι, καὶ ταῦτα οὑτωσὶ θαυμαστῆς οὔσης εἰς ἀκρίβειαν λόγων.

<milestone unit="para" ed="P"/> καὶ ὁ Κτήσιππος, <said>Θαυμάσιά γε λέγετʼ,</said> ἔφη, <said>ὦ ἄνδρες <milestone unit="section" resp="Stephanus" n="288b"/> θούριοι εἴτε Χῖοι εἴθʼ ὁπόθεν καὶ ὅπῃ χαίρετον ὀνομαζόμενοι· ὡς οὐδὲν ὑμῖν μέλει τοῦ παραληρεῖν.
</said>
<milestone unit="para" ed="P"/> καὶ ἐγὼ φοβηθεὶς μὴ λοιδορία γένηται, πάλιν κατεπράυνον τὸν Κτήσιππον καὶ εἶπον· ὦ Κτήσιππε, καὶ νυνδὴ ἃ πρὸς Κλεινίαν ἔλεγον, καὶ πρὸς σὲ ταὐτὰ ταῦτα λέγω, ὅτι οὐ γιγνώσκεις τῶν ξένων τὴν σοφίαν ὅτι θαυμασία ἐστίν. ἀλλʼ οὐκ ἐθέλετον ἡμῖν ἐπιδείξασθαι σπουδάζοντε, ἀλλὰ τὸν Πρωτέα μιμεῖσθον τὸν Αἰγύπτιον σοφιστὴν γοητεύοντε ἡμᾶς. <milestone unit="section" resp="Stephanus" n="288c"/> ἡμεῖς οὖν τὸν Μενέλαον μιμώμεθα, καὶ μὴ ἀφιώμεθα τοῖν ἀνδροῖν ἕως ἂν ἡμῖν ἐκφανῆτον ἐφʼ ᾧ αὐτὼ σπουδάζετον· οἶμαι γάρ τι αὐτοῖν πάγκαλον φανεῖσθαι, ἐπειδὰν ἄρξωνται σπουδάζειν. ἀλλὰ δεώμεθα καὶ παραμυθώμεθα καὶ προσευχώμεθα αὐτοῖν ἐκφανῆναι. ἐγὼ οὖν μοι δοκῶ καὶ αὐτὸς πάλιν ὑφηγήσασθαι οἵω προσεύχομαι αὐτὼ φανῆναί μοι· ὅθεν γὰρ <milestone unit="section" resp="Stephanus" n="288d"/> τὸ πρότερον ἀπέλιπον, τὸ ἑξῆς τούτοις πειράσομαι, ὅπως ἂν δύνωμαι, διελθεῖν, ἐάν πως ἐκκαλέσωμαι καὶ ἐλεήσαντέ με καὶ οἰκτίραντε συντεταμένον καὶ σπουδάζοντα καὶ αὐτὼ σπουδάσητον.

<milestone unit="para" ed="P"/> σὺ δέ, ὦ Κλεινία, ἔφην, ἀνάμνησόν με πόθεν τότʼ ἀπελίπομεν. ὡς μὲν οὖν ἐγᾦμαι, ἐνθένδε ποθέν. φιλοσοφητέον ὡμολογήσαμεν τελευτῶντες· ἦ γάρ;—<said>ναί,</said> ἦ δʼ ὅς.—ἡ δέ γε φιλοσοφία κτῆσις ἐπιστήμης· οὐχ οὕτως; ἔφην.—<said>ναί,</said> ἔφη.—τίνα ποτʼ οὖν ἂν κτησάμενοι ἐπιστήμην ὀρθῶς <milestone unit="section" resp="Stephanus" n="288e"/> κτησαίμεθα; ἆρʼ οὐ τοῦτο μὲν ἁπλοῦν, ὅτι ταύτην ἥτις ἡμᾶς ὀνήσει;—<said>πάνυ γʼ</said>, ἔφη.—ἆρʼ οὖν ἄν τι ἡμᾶς ὀνήσειεν, εἰ ἐπισταίμεθα γιγνώσκειν περιιόντες ὅπου τῆς γῆς χρυσίον πλεῖστον κατορώρυκται;—<said>ἴσως,</said> ἔφη.</p></said></div>
			
			<div type="textpart" subtype="section" resp="perseus" n="289">
				<said who="#Σωκράτης" rend="merge"><label>ΣΩ.</label> <p>
			ἀλλὰ τὸ πρότερον, ἦν δʼ ἐγώ, τοῦτό γε ἐξηλέγξαμεν, ὅτι οὐδὲν πλέον, οὐδʼ εἰ ἄνευ πραγμάτων καὶ τοῦ ὀρύττειν τὴν γῆν τὸ πᾶν ἡμῖν χρυσίον γένοιτο· ὥστε οὐδʼ εἰ τὰς πέτρας χρυσᾶς ἐπισταίμεθα <milestone n="289" unit="page"/> <milestone unit="section" resp="Stephanus" n="289a"/> ποιεῖν, οὐδενὸς ἂν ἀξία ἡ ἐπιστήμη εἴη. εἰ γὰρ μὴ καὶ χρῆσθαι ἐπιστησόμεθα τῷ χρυσίῳ, οὐδὲν ὄφελος αὐτοῦ ἐφάνη ὄν· ἢ οὐ μέμνησαι; ἔφην ἐγώ.—<said>πάνυ γʼ,</said> ἔφη, μέμνημαι.—οὐδέ γε, ὡς ἔοικε, τῆς ἄλλης ἐπιστήμης ὄφελος γίγνεται οὐδέν, οὔτε χρηματιστικῆς οὔτε ἰατρικῆς οὔτε ἄλλης οὐδεμιᾶς, ἥτις ποιεῖν τι ἐπίσταται, χρῆσθαι δὲ μὴ ᾧ ἂν ποιήσῃ· οὐχ οὕτως;—συνέφη.—οὐδέ γε εἴ τις ἔστιν ἐπιστήμη <milestone unit="section" resp="Stephanus" n="289b"/> ὥστε ἀθανάτους ποιεῖν, ἄνευ τοῦ ἐπίστασθαι τῇ ἀθανασίᾳ χρῆσθαι οὐδὲ ταύτης ἔοικεν ὄφελος οὐδέν, εἴ τι δεῖ τοῖς πρόσθεν ὡμολογημένοις τεκμαίρεσθαι.—συνεδόκει ἡμῖν πάντα ταῦτα.—τοιαύτης τινὸς ἄρα ἡμῖν ἐπιστήμης δεῖ, ὦ καλὲ παῖ, ἦν δʼ ἐγώ, ἐν ᾗ συμπέπτωκεν ἅμα τό τε ποιεῖν καὶ τὸ ἐπίστασθαι χρῆσθαι τούτῳ ὃ ἂν ποιῇ.—<said>φαίνεται,</said> ἔφη.—πολλοῦ ἄρα δεῖ, ὡς ἔοικεν, ἡμᾶς λυροποιοὺς δεῖν <milestone unit="section" resp="Stephanus" n="289c"/> εἶναι καὶ τοιαύτης τινὸς ἐπιστήμης ἐπηβόλους. ἐνταῦθα γὰρ δὴ χωρὶς μὲν ἡ ποιοῦσα τέχνη, χωρὶς δὲ ἡ χρωμένη διῄρηται τοῦ αὐτοῦ πέρι· ἡ γὰρ λυροποιικὴ καὶ ἡ κιθαριστικὴ πολὺ διαφέρετον ἀλλήλοιν. οὐχ οὕτως;—συνέφη.—οὐδὲ μὴν αὐλοποιικῆς γε δῆλον ὅτι δεόμεθα· καὶ γὰρ αὕτη ἑτέρα τοιαύτη.—συνεδόκει.—ἀλλὰ πρὸς θεῶν, ἔφην ἐγώ, εἰ τὴν λογοποιικὴν τέχνην μάθοιμεν, ἆρά ἐστιν αὕτη ἣν ἔδει κεκτημένους ἡμᾶς εὐδαίμονας εἶναι;—<said>οὐκ οἶμαι,</said> ἔφη, <said>ἐγώ,</said> ὁ Κλεινίας ὑπολαβών. <milestone unit="section" resp="Stephanus" n="289d"/>

<milestone unit="para" ed="P"/> τίνι τεκμηρίῳ, ἦν δʼ ἐγώ, χρῇ;

<milestone unit="para" ed="P"/> <said>ὁρῶ,</said> ἔφη, <said>τινὰς λογοποιούς, οἳ τοῖς ἰδίοις λόγοις, οἷς αὐτοὶ ποιοῦσιν, οὐκ ἐπίστανται χρῆσθαι, ὥσπερ οἱ λυροποιοὶ ταῖς λύραις, ἀλλὰ καὶ ἐνταῦθα ἄλλοι δυνατοὶ χρῆσθαι οἷς ἐκεῖνοι ἠργάσαντο, οἱ λογοποιεῖν αὐτοὶ ἀδύνατοι· δῆλον οὖν ὅτι καὶ περὶ λόγους χωρὶς ἡ τοῦ ποιεῖν τέχνη καὶ ἡ τοῦ χρῆσθαι.</said>

<milestone unit="para" ed="P"/> ἱκανόν μοι δοκεῖς, ἔφην ἐγώ, τεκμήριον λέγειν, ὅτι οὐχ αὕτη ἐστὶν ἡ τῶν λογοποιῶν τέχνη, ἣν ἂν κτησάμενός τις εὐδαίμων εἴη. καίτοι ἐγὼ ᾤμην ἐνταῦθά που φανήσεσθαι <milestone unit="section" resp="Stephanus" n="289e"/> τὴν ἐπιστήμην ἣν δὴ πάλαι ζητοῦμεν. καὶ γάρ μοι οἵ τε ἄνδρες αὐτοὶ οἱ λογοποιοί, ὅταν συγγένωμαι αὐτοῖς, ὑπέρσοφοι, ὦ Κλεινία, δοκοῦσιν εἶναι, καὶ αὐτὴ ἡ τέχνη αὐτῶν θεσπεσία τις καὶ ὑψηλή. καὶ μέντοι οὐδὲν θαυμαστόν· ἔστι γὰρ τῆς τῶν ἐπῳδῶν τέχνης μόριον μικρῷ τε ἐκείνης ὑποδεεστέρα.</p></said></div>
			
			<div type="textpart" subtype="section" resp="perseus" n="290">

					<milestone n="290" unit="page"/> <milestone unit="section" resp="Stephanus" n="290a"/>
					<said who="#Σωκράτης" rend="merge"><label>ΣΩ.</label> <p>ἡ μὲν γὰρ τῶν ἐπῳδῶν ἔχεών τε καὶ φαλαγγίων καὶ σκορπίων καὶ τῶν ἄλλων θηρίων τε καὶ νόσων κήλησίς ἐστιν, ἡ δὲ δικαστῶν τε καὶ ἐκκλησιαστῶν καὶ τῶν ἄλλων ὄχλων κήλησίς τε καὶ παραμυθία τυγχάνει οὖσα· ἢ σοί, ἔφην ἐγώ, ἄλλως πως δοκεῖ;

<milestone unit="para" ed="P"/> <said>οὔκ, ἀλλʼ οὕτω μοι φαίνεται,</said> ἔφη, <said>ὡς σὺ λέγεις.</said>

<milestone unit="para" ed="P"/> ποῖ οὖν, ἔφην ἐγώ, τραποίμεθʼ ἂν ἔτι; ἐπὶ ποίαν τέχνην;

<milestone unit="para" ed="P"/> <said>ἐγὼ μὲν οὐκ εὐπορῶ,</said> ἔφη.

<milestone unit="para" ed="P"/> ἀλλʼ, ἦν δʼ ἐγώ, ἐμὲ οἶμαι ηὑρηκέναι.

<milestone unit="para" ed="P"/> <said>τίνα;</said> ἔφη ὁ Κλεινίας. <milestone unit="section" resp="Stephanus" n="290b"/>

<milestone unit="para" ed="P"/> ἡ στρατηγική μοι δοκεῖ, ἔφην ἐγώ, τέχνη παντὸς μᾶλλον εἶναι ἣν ἄν τις κτησάμενος εὐδαίμων εἴη.

<milestone unit="para" ed="P"/> <said>οὐκ ἔμοιγε δοκεῖ.</said>

<milestone unit="para" ed="P"/> πῶς; ἦν δʼ ἐγώ.

<milestone unit="para" ed="P"/> <said>θηρευτική τις ἥδε γέ ἐστιν τέχνη ἀνθρώπων.</said>

<milestone unit="para" ed="P"/> τί δὴ οὖν; ἔφην ἐγώ.

<milestone unit="para" ed="P"/> <said>οὐδεμία,</said> ἔφη, <said>τῆς θηρευτικῆς αὐτῆς ἐπὶ πλέον ἐστὶν ἢ ὅσον θηρεῦσαι καὶ χειρώσασθαι· ἐπειδὰν δὲ χειρώσωνται τοῦτο ὃ ἂν θηρεύωνται, οὐ δύνανται τούτῳ χρῆσθαι, ἀλλʼ οἱ μὲν κυνηγέται καὶ οἱ ἁλιῆς τοῖς ὀψοποιοῖς παραδιδόασιν, οἱ <milestone unit="section" resp="Stephanus" n="290c"/> δʼ αὖ γεωμέτραι καὶ οἱ ἀστρονόμοι καὶ οἱ λογιστικοί—θηρευτικοὶ γάρ εἰσι καὶ οὗτοι· οὐ γὰρ ποιοῦσι τὰ διαγράμματα ἕκαστοι τούτων, ἀλλὰ τὰ ὄντα ἀνευρίσκουσιν—ἅτε οὖν χρῆσθαι αὐτοὶ αὐτοῖς οὐκ ἐπιστάμενοι, ἀλλὰ θηρεῦσαι μόνον, παραδιδόασι δήπου τοῖς διαλεκτικοῖς καταχρῆσθαι αὐτῶν τοῖς εὑρήμασιν, ὅσοι γε αὐτῶν μὴ παντάπασιν ἀνόητοί εἰσιν.</said>

<milestone unit="para" ed="P"/> εἶεν, ἦν δʼ ἐγώ, ὦ κάλλιστε καὶ σοφώτατε Κλεινία· τοῦτο οὕτως ἔχει;

<milestone unit="para" ed="P"/> <said>πάνυ μὲν οὖν. καὶ οἵ γε στρατηγοί,</said> ἔφη, <said>οὕτω τὸν αὐτὸν <milestone unit="section" resp="Stephanus" n="290d"/> τρόπον· ἐπειδὰν ἢ πόλιν τινὰ θηρεύσωνται ἢ στρατόπεδον, παραδιδόασι τοῖς πολιτικοῖς ἀνδράσιν—αὐτοὶ γὰρ οὐκ ἐπίστανται χρῆσθαι τούτοις ἃ ἐθήρευσαν—ὥσπερ οἶμαι οἱ ὀρτυγοθῆραι τοῖς ὀρτυγοτρόφοις παραδιδόασιν. εἰ οὖν,</said> ἦ δʼ ὅς, <said>δεόμεθα ἐκείνης τῆς τέχνης, ἥτις ᾧ ἂν κτήσηται ἢ ποιήσασα ἢ θηρευσαμένη αὐτὴ καὶ ἐπιστήσεται χρῆσθαι, καὶ ἡ τοιαύτη ποιήσει ἡμᾶς μακαρίους, ἄλλην δή τινα,</said> ἔφη, <said>ζητητέον ἀντὶ τῆς στρατηγικῆς.</said></p></said><milestone unit="section" resp="Stephanus" n="290e"/>

<said who="#Κρίτων"><label>ΚΡ.</label> <p>τί λέγεις σύ, ὦ Σώκρατες; ἐκεῖνο τὸ μειράκιον τοιαῦτʼ ἐφθέγξατο;</p></said>

<said who="#Σωκράτης"><p>οὐκ οἴει, ὦ Κρίτων;</p></said>

<said who="#Κρίτων"><label>ΚΡ.</label> <p>μὰ Δίʼ οὐ μέντοι. οἶμαι γὰρ αὐτὸν ἐγώ, εἰ ταῦτʼ εἶπεν, οὔτʼ Εὐθυδήμου οὔτε ἄλλου οὐδενὸς ἔτʼ ἀνθρώπου δεῖσθαι εἰς παιδείαν.</p></said>

<said who="#Σωκράτης"><p>ἀλλʼ ἄρα, ὦ πρὸς Διός, μὴ ὁ Κτήσιππος ἦν ὁ ταῦτʼ εἰπών, ἐγὼ δὲ οὐ μέμνημαι;</p></said> </div>
				
				<div type="textpart" subtype="section" resp="perseus" n="291">

						<milestone n="291" unit="page"/> <milestone unit="section" resp="Stephanus" n="291a"/>
					
<said who="#Κρίτων"><label>ΚΡ.</label> <p>ποῖος Κτήσιππος;</p></said>

<said who="#Σωκράτης"><p>ἀλλὰ μὴν τόδε γε εὖ οἶδα, ὅτι οὔτε Εὐθύδημος οὔτε Διονυσόδωρος ἦν ὁ εἰπὼν ταῦτα· ἀλλʼ, ὦ δαιμόνιε Κρίτων, μή τις τῶν κρειττόνων παρὼν αὐτὰ ἐφθέγξατο; ὅτι γὰρ ἤκουσά γε ταῦτα, εὖ οἶδα.</p></said>

<said who="#Κρίτων"><label>ΚΡ.</label> <p>ναὶ μὰ Δία, ὦ Σώκρατες· τῶν κρειττόνων μέντοι τις ἐμοὶ δοκεῖ, καὶ πολύ γε. ἀλλὰ μετὰ τοῦτο ἔτι τινὰ ἐζητήσατε τέχνην; καὶ ηὕρετε ἐκείνην ἢ οὐχ ηὕρετε, ἧς ἕνεκα ἐζητεῖτε;</p></said> <milestone unit="section" resp="Stephanus" n="291b"/>

<said who="#Σωκράτης"><p>πόθεν, ὦ μακάριε, ηὕρομεν; ἀλλʼ ἦμεν πάνυ γελοῖοι· ὥσπερ τὰ παιδία τὰ τοὺς κορύδους διώκοντα, ἀεὶ ᾠόμεθα ἑκάστην τῶν ἐπιστημῶν αὐτίκα λήψεσθαι, αἱ δʼ ἀεὶ ὑπεξέφευγον. τὰ μὲν οὖν πολλὰ τί ἄν σοι λέγοιμι; ἐπὶ δὲ δὴ τὴν βασιλικὴν ἐλθόντες τέχνην καὶ διασκοπούμενοι αὐτὴν εἰ αὕτη εἴη ἡ τὴν εὐδαιμονίαν παρέχουσά τε καὶ ἀπεργαζομένη, ἐνταῦθα ὥσπερ εἰς λαβύρινθον ἐμπεσόντες, οἰόμενοι ἤδη ἐπὶ τέλει εἶναι, περικάμψαντες πάλιν ὥσπερ ἐν ἀρχῇ τῆς <milestone unit="section" resp="Stephanus" n="291c"/> ζητήσεως ἀνεφάνημεν ὄντες καὶ τοῦ ἴσου δεόμενοι ὅσουπερ ὅτε τὸ πρῶτον ἐζητοῦμεν.</p></said>

<said who="#Κρίτων"><label>ΚΡ.</label> <p>πῶς δὴ τοῦτο ὑμῖν συνέβη, ὦ Σώκρατες;</p></said>

<said who="#Σωκράτης"><p>ἐγὼ φράσω. ἔδοξε γὰρ δὴ ἡμῖν ἡ πολιτικὴ καὶ ἡ βασιλικὴ τέχνη ἡ αὐτὴ εἶναι.</p></said>

<said who="#Κρίτων"><label>ΚΡ.</label> <p>τί οὖν δή;</p></said>

<said who="#Σωκράτης"><p>ταύτῃ τῇ τέχνῃ ἥ τε στρατηγικὴ καὶ αἱ ἄλλαι παραδιδόναι ἄρχειν τῶν ἔργων ὧν αὐταὶ δημιουργοί εἰσιν, ὡς μόνῃ ἐπισταμένῃ χρῆσθαι. σαφῶς οὖν ἐδόκει ἡμῖν αὕτη εἶναι ἣν ἐζητοῦμεν, καὶ ἡ αἰτία τοῦ ὀρθῶς πράττειν ἐν τῇ <milestone unit="section" resp="Stephanus" n="291d"/> πόλει, καὶ ἀτεχνῶς κατὰ τὸ Αἰσχύλου ἰαμβεῖον μόνη ἐν τῇ πρύμνῃ καθῆσθαι τῆς πόλεως, πάντα κυβερνῶσα καὶ πάντων ἄρχουσα πάντα χρήσιμα ποιεῖν.</p></said>

<said who="#Κρίτων"><label>ΚΡ.</label> <p>οὐκοῦν καλῶς ὑμῖν ἐδόκει, ὦ Σώκρατες;</p></said>

<said who="#Σωκράτης"><p>σὺ κρινεῖς, ὦ Κρίτων, ἐὰν βούλῃ ἀκούειν καὶ τὰ μετὰ ταῦτα συμβάντα ἡμῖν. αὖθις γὰρ δὴ πάλιν ἐσκοποῦμεν ὧδέ πως· φέρε, πάντων ἄρχουσα ἡ βασιλικὴ τέχνη τὶ ἡμῖν <milestone unit="section" resp="Stephanus" n="291e"/> ἀπεργάζεται ἔργον ἢ οὐδέν; πάντως δήπου, ἡμεῖς ἔφαμεν πρὸς ἀλλήλους. οὐ καὶ σὺ ἂν ταῦτα φαίης, ὦ Κρίτων;</p></said>

<said who="#Κρίτων"><label>ΚΡ.</label> <p>ἔγωγε.</p></said>

<said who="#Σωκράτης"><p>τί οὖν ἂν φαίης αὐτῆς ἔργον εἶναι; ὥσπερ εἰ σὲ ἐγὼ ἐρωτῴην, πάντων ἄρχουσα ἡ ἰατρικὴ ὧν ἄρχει, τί ἔργον παρέχεται; οὐ τὴν ὑγίειαν <add>ἂν</add> φαίης;</p></said>

<said who="#Κρίτων"><label>ΚΡ.</label> <p>ἔγωγε.</p></said></div>
			
<div type="textpart" subtype="section" resp="perseus" n="292">
<said who="#Σωκράτης"><p>τί δὲ ἡ ὑμετέρα τέχνη ἡ γεωργία; πάντων ἄρχουσα <milestone n="292" unit="page"/> <milestone unit="section" resp="Stephanus" n="292a"/> ὧν ἄρχει, τί <del>ἔργον</del> ἀπεργάζεται; οὐ τὴν τροφὴν ἂν φαίης τὴν ἐκ τῆς γῆς παρέχειν ἡμῖν;</p></said>

<said who="#Κρίτων"><label>ΚΡ.</label> <p>ἔγωγε.</p></said>

<said who="#Σωκράτης"><p>τί δὲ ἡ βασιλικὴ πάντων ἄρχουσα ὧν ἄρχει; τί ἀπεργάζεται; ἴσως οὐ πάνυ γʼ εὐπορεῖς.</p></said>

<said who="#Κρίτων"><label>ΚΡ.</label> <p>μὰ τὸν Δία, ὦ Σώκρατες.</p></said>

<said who="#Σωκράτης"><p>οὐδὲ γὰρ ἡμεῖς, ὦ Κρίτων· ἀλλὰ τοσόνδε γε οἶσθα, ὅτι εἴπερ ἐστὶν αὕτη ἣν ἡμεῖς ζητοῦμεν, ὠφέλιμον αὐτὴν δεῖ εἶναι.</p></said>

<said who="#Κρίτων"><label>ΚΡ.</label> <p>πάνυ γε.</p></said>

<said who="#Σωκράτης"><p>οὐκοῦν ἀγαθόν γέ τι δεῖ ἡμῖν αὐτὴν παραδιδόναι;</p></said>

<said who="#Κρίτων"><label>ΚΡ.</label> <p>ἀνάγκη, ὦ Σώκρατες.</p></said> <milestone unit="section" resp="Stephanus" n="292b"/>

<said who="#Σωκράτης"><p>ἀγαθὸν δέ γέ που ὡμολογήσαμεν ἀλλήλοις ἐγώ τε καὶ Κλεινίας οὐδὲν εἶναι ἄλλο ἢ ἐπιστήμην τινά.</p></said>

<said who="#Κρίτων"><label>ΚΡ.</label> <p>ναί, οὕτως ἔλεγες.</p></said>

<said who="#Σωκράτης"><p>οὐκοῦν τὰ μὲν ἄλλα ἔργα, ἃ φαίη ἄν τις πολιτικῆς εἶναι—πολλὰ δέ που ταῦτʼ ἂν εἴη, οἷον πλουσίους τοὺς πολίτας παρέχειν καὶ ἐλευθέρους καὶ ἀστασιάστους—πάντα ταῦτα οὔτε κακὰ οὔτε ἀγαθὰ ἐφάνη, ἔδει δὲ σοφοὺς ποιεῖν καὶ ἐπιστήμης μεταδιδόναι, εἴπερ ἔμελλεν αὕτη εἶναι ἡ <milestone unit="section" resp="Stephanus" n="292c"/> ὠφελοῦσά τε καὶ εὐδαίμονας ποιοῦσα.</p></said>

<said who="#Κρίτων"><label>ΚΡ.</label> <p>ἔστι ταῦτα· τότε γοῦν οὕτως ὑμῖν ὡμολογήθη, ὡς σὺ τοὺς λόγους ἀπήγγειλας.</p></said>

<said who="#Σωκράτης"><p>ἆρʼ οὖν ἡ βασιλικὴ σοφοὺς ποιεῖ τοὺς ἀνθρώπους καὶ ἀγαθούς;</p></said>

<said who="#Κρίτων"><label>ΚΡ.</label> <p>τί γὰρ κωλύει, ὦ Σώκρατες;</p></said>

<said who="#Σωκράτης"><p>ἀλλʼ ἆρα πάντας καὶ πάντα ἀγαθούς; καὶ πᾶσαν ἐπιστήμην, σκυτοτομικήν τε καὶ τεκτονικὴν καὶ τὰς ἄλλας ἁπάσας, αὕτη ἡ παραδιδοῦσά ἐστιν;</p></said>

<said who="#Κρίτων"><label>ΚΡ.</label> <p>οὐκ οἶμαι ἔγωγε, ὦ Σώκρατες.</p></said> <milestone unit="section" resp="Stephanus" n="292d"/>

<said who="#Σωκράτης"><p>ἀλλὰ τίνα δὴ ἐπιστήμην; ᾗ τί χρησόμεθα; τῶν μὲν γὰρ ἔργων οὐδενὸς δεῖ αὐτὴν δημιουργὸν εἶναι τῶν μήτε κακῶν μήτε ἀγαθῶν, ἐπιστήμην δὲ παραδιδόναι μηδεμίαν ἄλλην ἢ αὐτὴν ἑαυτήν. λέγωμεν δὴ οὖν τίς ποτέ ἐστιν αὕτη, ᾗ τί χρησόμεθα; βούλει φῶμεν, ὦ Κρίτων, ᾗ ἄλλους ἀγαθοὺς ποιήσομεν;</p></said>

<said who="#Κρίτων"><label>ΚΡ.</label> <p>πάνυ γε.</p></said>

<said who="#Σωκράτης"><p>οἳ τί ἔσονται ἡμῖν ἀγαθοὶ καὶ τί χρήσιμοι; ἢ ἔτι λέγωμεν ὅτι ἄλλους ποιήσουσιν, οἱ δὲ ἄλλοι ἐκεῖνοι ἄλλους; <milestone unit="section" resp="Stephanus" n="292e"/> ὅτι δέ ποτε ἀγαθοί εἰσιν, οὐδαμοῦ ἡμῖν φαίνονται, ἐπειδήπερ τὰ ἔργα τὰ λεγόμενα εἶναι τῆς πολιτικῆς ἠτιμάσαμεν, ἀλλʼ ἀτεχνῶς τὸ λεγόμενον ὁ Διὸς Κόρινθος γίγνεται, καὶ ὅπερ ἔλεγον, τοῦ ἴσου ἡμῖν ἐνδεῖ ἢ ἔτι πλέονος πρὸς τὸ εἰδέναι τίς ποτέ ἐστιν ἡ ἐπιστήμη ἐκείνη ἣ ἡμᾶς εὐδαίμονας ποιήσει;</p></said>

<said who="#Κρίτων"><label>ΚΡ.</label> <p>νὴ τὸν Δία, ὦ Σώκρατες, εἰς πολλήν γε ἀπορίαν, ὡς ἔοικεν, ἀφίκεσθε.</p></said></div>

			<div type="textpart" subtype="section" resp="perseus" n="293">
				
					<said who="#Σωκράτης"><p>ἔγωγε οὖν καὶ αὐτός, ὦ Κρίτων, ἐπειδὴ ἐν ταύτῃ <milestone n="293" unit="page"/> <milestone unit="section" resp="Stephanus" n="293a"/> τῇ ἀπορίᾳ ἐνεπεπτώκη, πᾶσαν ἤδη φωνὴν ἠφίειν, δεόμενος τοῖν ξένοιν ὥσπερ Διοσκούρων ἐπικαλούμενος σῶσαι ἡμᾶς, ἐμέ τε καὶ τὸ μειράκιον, ἐκ τῆς τρικυμίας τοῦ λόγου, καὶ παντὶ τρόπῳ σπουδάσαι, καὶ σπουδάσαντας ἐπιδεῖξαι τίς ποτʼ ἐστὶν ἡ ἐπιστήμη ἧς τυχόντες ἂν καλῶς τὸν ἐπίλοιπον βίον διέλθοιμεν.</p></said>

<said who="#Κρίτων"><label>ΚΡ.</label> <p>τί οὖν; ἠθέλησέν τι ὑμῖν ἐπιδεῖξαι ὁ Εὐθύδημος;</p></said>

<said who="#Σωκράτης"><p>πῶς γὰρ οὔ; καὶ ἤρξατό γε, ὦ ἑταῖρε, πάνυ μεγαλοφρόνως τοῦ λόγου ὧδε— <milestone unit="section" resp="Stephanus" n="293b"/>

<milestone unit="para" ed="P"/> <said>πότερον δή σε,</said> ἔφη, <said>ὦ Σώκρατες, ταύτην τὴν ἐπιστήμην, περὶ ἣν πάλαι ἀπορεῖτε, διδάξω, ἢ ἐπιδείξω ἔχοντα;</said>

<milestone unit="para" ed="P"/> ὦ μακάριε, ἦν δʼ ἐγώ, ἔστι δὲ ἐπὶ σοὶ τοῦτο;

<milestone unit="para" ed="P"/> <said>πάνυ μὲν οὖν,</said> ἔφη.

<milestone unit="para" ed="P"/> ἐπίδειξον τοίνυν με νὴ Δίʼ, ἔφην ἐγώ, ἔχοντα· πολὺ γὰρ ῥᾷον ἢ μανθάνειν τηλικόνδε ἄνδρα.

<milestone unit="para" ed="P"/> <said>φέρε δή μοι ἀπόκριναι,</said> ἔφη· <said>ἔστιν ὅτι ἐπίστασαι;</said>—πάνυ γε, ἦν δʼ ἐγώ, καὶ πολλά, σμικρά γε.—<said>ἀρκεῖ,</said> ἔφη. <said>ἆρʼ οὖν δοκεῖς οἷόν τέ τι τῶν ὄντων τοῦτο ὃ τυγχάνει ὄν, αὐτὸ τοῦτο <milestone unit="section" resp="Stephanus" n="293c"/> μὴ εἶναι;</said>—ἀλλὰ μὰ Δίʼ οὐκ ἔγωγε.—<said>οὐκοῦν σύ,</said> ἔφη, <said>ἐπίστασαί τι;</said>—ἔγωγε.—<said>οὐκοῦν ἐπιστήμων εἶ, εἴπερ ἐπίστασαι;</said>—πάνυ γε, τούτου γε αὐτοῦ.—<said>οὐδὲν διαφέρει· ἀλλʼ οὐκ ἀνάγκη σε ἔχει πάντα ἐπίστασθαι ἐπιστήμονά γε ὄντα;</said>—μὰ Δίʼ, ἔφην ἐγώ· ἐπεὶ πολλὰ ἄλλʼ οὐκ ἐπίσταμαι.—<said>οὐκοῦν εἴ τι μὴ ἐπίστασαι, οὐκ ἐπιστήμων εἶ.</said>—ἐκείνου γε, ὦ φίλε, ἦν δʼ ἐγώ.—<said>ἧττον οὖν τι,</said> ἔφη, <said>οὐκ ἐπιστήμων εἶ; ἄρτι δὲ ἐπιστήμων ἔφησθα εἶναι· καὶ οὕτως τυγχάνεις ὢν <milestone unit="section" resp="Stephanus" n="293d"/> αὐτὸς οὗτος ὃς εἶ, καὶ αὖ πάλιν οὐκ εἶ, κατὰ ταὐτὰ ἅμα.</said>

<milestone unit="para" ed="P"/> εἶεν, ἦν δʼ ἐγώ, Εὐθύδημε· τὸ γὰρ λεγόμενον, καλὰ δὴ παταγεῖς· πῶς οὖν ἐπίσταμαι ἐκείνην τὴν ἐπιστήμην ἣν ἐζητοῦμεν; ὡς δὴ τοῦτο ἀδύνατόν ἐστιν τὸ αὐτὸ εἶναί τε καὶ μή, εἴπερ ἓν ἐπίσταμαι, ἅπαντα ἐπίσταμαι—οὐ γὰρ ἂν εἴην ἐπιστήμων τε καὶ ἀνεπιστήμων ἅμα—ἐπεὶ δὲ πάντα ἐπίσταμαι, κἀκείνην δὴ τὴν ἐπιστήμην ἔχω· ἆρα οὕτως λέγεις, καὶ τοῦτό ἐστιν τὸ σοφόν; <milestone unit="section" resp="Stephanus" n="293e"/>

<milestone unit="para" ed="P"/> <said>αὐτὸς σαυτόν γε δὴ ἐξελέγχεις,</said> ἔφη, <said>ὦ Σώκρατες.</said>

<milestone unit="para" ed="P"/> τί δέ, ἦν δʼ ἐγώ, ὦ Εὐθύδημε, σὺ οὐ πέπονθας τοῦτο τὸ αὐτὸ πάθος; ἐγὼ γάρ τοι μετὰ σοῦ ὁτιοῦν ἂν πάσχων καὶ μετὰ Διονυσοδώρου τοῦδε, φίλης κεφαλῆς, οὐκ ἂν πάνυ ἀγανακτοίην. εἰπέ μοι, σφὼ οὐχὶ τὰ μὲν ἐπίστασθον τῶν ὄντων, τὰ δὲ οὐκ ἐπίστασθον;

<milestone unit="para" ed="P"/> <said>ἥκιστά γε,</said> ἔφη, <said>ὦ Σώκρατες,</said> ὁ Διονυσόδωρος.

<milestone unit="para" ed="P"/> πῶς λέγετον; ἔφην ἐγώ· ἀλλʼ οὐδὲν ἄρα ἐπίστασθον;

<milestone unit="para" ed="P"/> <said>καὶ μάλα,</said> ἦ δʼ ὅς.</p></said></div>
			
			
			<div type="textpart" subtype="section" resp="perseus" n="294">
				
					<milestone n="294" unit="page"/> <milestone unit="section" resp="Stephanus" n="294a"/>
					
<said who="#Σωκράτης"><p>
<milestone unit="para" ed="P"/> πάντʼ ἄρα, ἔφην ἐγώ, ἐπίστασθον, ἐπειδήπερ καὶ ὁτιοῦν;

<milestone unit="para" ed="P"/> <said>πάντʼ,</said> ἔφη· <said>καὶ σύ γε πρός, εἴπερ καὶ ἓν ἐπίστασαι, πάντα ἐπίστασαι.
</said>
<milestone unit="para" ed="P"/> ὦ Ζεῦ, ἔφην ἐγώ, ὡς θαυμαστὸν λέγεις καὶ ἀγαθὸν μέγα πεφάνθαι. μῶν καὶ οἱ ἄλλοι πάντες ἄνθρωποι πάντʼ ἐπίστανται, ἢ οὐδέν;

<milestone unit="para" ed="P"/> <said>οὐ γὰρ δήπου,</said> ἔφη, <said>τὰ μὲν ἐπίστανται, τὰ δʼ οὐκ ἐπίστανται, καὶ εἰσὶν ἅμα ἐπιστήμονές τε καὶ ἀνεπιστήμονες.</said>

<milestone unit="para" ed="P"/> ἀλλὰ τί; ἦν δʼ ἐγώ.

<milestone unit="para" ed="P"/> <said>πάντες,</said> ἦ δʼ ὅς, <said>πάντα ἐπίστανται, εἴπερ καὶ ἕν.</said> <milestone unit="section" resp="Stephanus" n="294b"/>

<milestone unit="para" ed="P"/> ὦ πρὸς τῶν θεῶν, ἦν δʼ ἐγώ, ὦ Διονυσόδωρε—δῆλοι γάρ μοί ἐστον ἤδη ὅτι σπουδάζετον, καὶ μόλις ὑμᾶς προυκαλεσάμην σπουδάζειν—αὐτὼ τῷ ὄντι πάντα ἐπίστασθον; οἷον τεκτονικὴν καὶ σκυτικήν;

<milestone unit="para" ed="P"/> <said>πάνυ γʼ,</said> ἔφη.

<milestone unit="para" ed="P"/> ἦ καὶ νευρορραφεῖν δυνατώ ἐστον;

<milestone unit="para" ed="P"/> <said>καὶ ναὶ μὰ Δία καττύειν,</said> ἔφη.

<milestone unit="para" ed="P"/> ἦ καὶ τὰ τοιαῦτα, τοὺς ἀστέρας ὁπόσοι εἰσί, καὶ τὴν ἄμμον;

<milestone unit="para" ed="P"/> <said>πάνυ γε,</said> ἦ δʼ ὅς· <said>εἶτʼ οὐκ ἂν οἴει ὁμολογῆσαι ἡμᾶς;</said>

<milestone unit="para" ed="P"/> καὶ ὁ Κτήσιππος ὑπολαβών· <said>πρὸς Διός,</said> ἔφη, <said>Διονυσόδωρε, <milestone unit="section" resp="Stephanus" n="294c"/> τεκμήριόν τί μοι τούτων ἐπιδείξατον τοιόνδε, ᾧ εἴσομαι ὅτι ἀληθῆ λέγετον.</said>

<milestone unit="para" ed="P"/> <said>τί ἐπιδείξω;</said> ἔφη.

<milestone unit="para" ed="P"/> <said>οἶσθα Εὐθύδημον ὁπόσους ὀδόντας ἔχει, καὶ ὁ Εὐθύδημος ὁπόσους σύ;</said>

<milestone unit="para" ed="P"/> <said>οὐκ ἐξαρκεῖ σοι,</said> ἔφη, <said>ἀκοῦσαι ὅτι πάντα ἐπιστάμεθα;</said>

<milestone unit="para" ed="P"/> <said>μηδαμῶς,</said> ἦ δʼ ὅς, <said>ἀλλὰ τοῦτο ἔτι ἡμῖν μόνον εἴπατον καὶ ἐπιδείξατον ὅτι ἀληθῆ λέγετον· καὶ ἐὰν εἴπητον ὁπόσους ἑκάτερος ἔχει ὑμῶν, καὶ φαίνησθε γνόντες ἡμῶν ἀριθμησάντων, ἤδη πεισόμεθα ὑμῖν καὶ τἆλλα.</said> <milestone unit="section" resp="Stephanus" n="294d"/>

<milestone unit="para" ed="P"/> ἡγουμένω οὖν σκώπτεσθαι οὐκ ἠθελέτην, ἀλλʼ ὡμολογησάτην πάντα χρήματα ἐπίστασθαι, καθʼ ἓν ἕκαστον ἐρωτώμενοι ὑπὸ Κτησίππου. ὁ γὰρ Κτήσιππος πάνυ ἀπαρακαλύπτως οὐδὲν ὅτι οὐκ ἠρώτα τελευτῶν, καὶ τὰ αἴσχιστα, εἰ ἐπισταίσθην· τὼ δὲ ἀνδρειότατα ὁμόσε ᾔτην τοῖς ἐρωτήμασιν, ὁμολογοῦντες εἰδέναι, ὥσπερ οἱ κάπροι οἱ πρὸς τὴν πληγὴν ὁμόσε ὠθούμενοι, ὥστʼ ἔγωγε καὶ αὐτός, ὦ Κρίτων, ὑπʼ ἀπιστίας ἠναγκάσθην τελευτῶν ἐρέσθαι <del>τὸν Εὐθύδημον</del> εἰ <milestone unit="section" resp="Stephanus" n="294e"/> καὶ ὀρχεῖσθαι ἐπίσταιτο ὁ Διονυσόδωρος· ὁ δέ, <said>πάνυ,</said> ἔφη.

<milestone unit="para" ed="P"/> οὐ δήπου, ἦν δʼ ἐγώ, καὶ ἐς μαχαίρας γε κυβιστᾶν καὶ ἐπὶ τροχοῦ δινεῖσθαι τηλικοῦτος ὤν, οὕτω πόρρω σοφίας ἥκεις;

<milestone unit="para" ed="P"/> <said>οὐδέν,</said> ἔφη, <said>ὅτι οὔ.</said>

<milestone unit="para" ed="P"/> πότερον δέ, ἦν δʼ ἐγώ, πάντα νῦν μόνον ἐπίστασθον ἢ καὶ ἀεί;

<milestone unit="para" ed="P"/> <said>καὶ ἀεί,</said> ἔφη.

<milestone unit="para" ed="P"/> καὶ ὅτε παιδία ἤστην καὶ εὐθὺς γενόμενοι ἠπίστασθε πάντα;

<milestone unit="para" ed="P"/> ἐφάτην ἅμα ἀμφοτέρω.</p></said></div>
			
			
			<div type="textpart" subtype="section" resp="perseus" n="295">
		
					<milestone n="295" unit="page"/> <milestone unit="section" resp="Stephanus" n="295a"/>
					
						<said who="#Σωκράτης" rend="merge"> <p>
<milestone unit="para" ed="P"/> καὶ ἡμῖν μὲν ἄπιστον ἐδόκει τὸ πρᾶγμα εἶναι· ὁ δʼ Εὐθύδημος, <said>ἀπιστεῖς,</said> ἔφη, <said>ὦ Σώκρατες;</said>

<milestone unit="para" ed="P"/> πλήν γʼ ὅτι, <add>ἦν δʼ</add> ἐγώ, εἰκὸς ὑμᾶς ἐστι σοφοὺς εἶναι.

<milestone unit="para" ed="P"/> <said>ἀλλʼ ἤν,</said> ἔφη, <said>ἐθελήσῃς μοι ἀποκρίνεσθαι, ἐγὼ ἐπιδείξω καὶ σὲ ταῦτα τὰ θαυμαστὰ ὁμολογοῦντα.</said>

<milestone unit="para" ed="P"/> ἀλλὰ μήν, ἦν δʼ ἐγώ, ἥδιστα ταῦτα ἐξελέγχομαι. εἰ γάρ τοι λέληθα ἐμαυτὸν σοφὸς ὤν, σὺ δὲ τοῦτο ἐπιδείξεις ὡς πάντα ἐπίσταμαι καὶ ἀεί, τί μεῖζον ἕρμαιον αὐτοῦ ἂν εὕροιμι ἐν παντὶ τῷ βίῳ;

<milestone unit="para" ed="P"/> <said>ἀποκρίνου δή,</said> ἔφη. <milestone unit="section" resp="Stephanus" n="295b"/>

<milestone unit="para" ed="P"/> ὡς ἀποκρινουμένου ἐρώτα.

<milestone unit="para" ed="P"/> <said>ἆρʼ οὖν,</said> ἔφη, <said>ὦ Σώκρατες, ἐπιστήμων του εἶ ἢ οὔ;</said>—ἔγωγε.—<said>πότερον οὖν ᾧ ἐπιστήμων εἶ, τούτῳ καὶ ἐπίστασαι, ἢ ἄλλῳ τῳ;</said>—ὧι ἐπιστήμων. οἶμαι γάρ σε τὴν ψυχὴν λέγειν· ἢ οὐ τοῦτο λέγεις;

<milestone unit="para" ed="P"/> <said>οὐκ αἰσχύνῃ,</said> ἔφη, <said>ὦ Σώκρατες; ἐρωτώμενος ἀντερωτᾷς;</said>

<milestone unit="para" ed="P"/> εἶεν, ἦν δʼ ἐγώ· ἀλλὰ πῶς ποιῶ; οὕτω γὰρ ποιήσω ὅπως ἂν σὺ κελεύῃς. ὅταν μὴ εἰδῶ ὅτι ἐρωτᾷς, κελεύεις με ὅμως ἀποκρίνεσθαι, ἀλλὰ μὴ ἐπανερέσθαι; <milestone unit="section" resp="Stephanus" n="295c"/>

<milestone unit="para" ed="P"/> <said>ὑπολαμβάνεις γὰρ δήπου τι,</said> ἔφη, <said>ὃ λέγω;</said>

<milestone unit="para" ed="P"/> ἔγωγε, ἦν δʼ ἐγώ.

<milestone unit="para" ed="P"/> <said>πρὸς τοῦτο τοίνυν ἀποκρίνου ὃ ὑπολαμβάνεις.</said>

<milestone unit="para" ed="P"/> τί οὖν, ἔφην, ἂν σὺ μὲν ἄλλῃ ἐρωτᾷς διανοούμενος, ἐγὼ δὲ ἄλλῃ ὑπολάβω, ἔπειτα πρὸς τοῦτο ἀποκρίνωμαι, ἐξαρκεῖ σοι ἐὰν μηδὲν πρὸς ἔπος ἀποκρίνωμαι;

<milestone unit="para" ed="P"/> <said>ἔμοιγε,</said> ἦ δʼ ὅς· <said>οὐ μέντοι σοί γε, ὡς ἐγᾦμαι.</said>

<milestone unit="para" ed="P"/> οὐ τοίνυν μὰ Δία ἀποκρινοῦμαι, ἦν δʼ ἐγώ, πρότερον πρὶν ἂν πύθωμαι.

<milestone unit="para" ed="P"/> <said>οὐκ ἀποκρινῇ,</said> ἔφη, <said>πρὸς ἃ ἂν ἀεὶ ὑπολαμβάνῃς, ὅτι ἔχων φλυαρεῖς καὶ ἀρχαιότερος εἶ τοῦ δέοντος.</said> <milestone unit="section" resp="Stephanus" n="295d"/>

<milestone unit="para" ed="P"/> κἀγὼ ἔγνων αὐτὸν ὅτι μοι χαλεπαίνοι διαστέλλοντι τὰ λεγόμενα, βουλόμενός με θηρεῦσαι τὰ ὀνόματα περιστήσας. ἀνεμνήσθην οὖν τοῦ Κόννου, ὅτι μοι κἀκεῖνος χαλεπαίνει ἑκάστοτε ὅταν αὐτῷ μὴ ὑπείκω, ἔπειτά μου ἧττον ἐπιμελεῖται ὡς ἀμαθοῦς ὄντος· ἐπεὶ δὲ οὖν διενενοήμην καὶ παρὰ τοῦτον φοιτᾶν, ᾠήθην δεῖν ὑπείκειν, μή με σκαιὸν ἡγησάμενος φοιτητὴν μὴ προσδέχοιτο. εἶπον οὖν· ἀλλʼ εἰ δοκεῖ σοι, <milestone unit="section" resp="Stephanus" n="295e"/> Εὐθύδημε, οὕτω ποιεῖν, ποιητέον· σὺ γὰρ πάντως που κάλλιον ἐπίστασαι διαλέγεσθαι ἢ ἐγώ, τέχνην ἔχων ἰδιώτου ἀνθρώπου. ἐρώτα οὖν πάλιν ἐξ ἀρχῆς.

<milestone unit="para" ed="P"/> <said>ἀποκρίνου δή,</said> ἔφη, <said>πάλιν, πότερον ἐπίστασαί τῳ ἃ ἐπίστασαι, ἢ οὔ;</said>—ἔγωγε, ἔφην, τῇ γε ψυχῇ.</p></said></div>
			
			<div type="textpart" subtype="section" resp="perseus" n="296">
				
					<milestone n="296" unit="page"/> <milestone unit="section" resp="Stephanus" n="296a"/>
					
						<said who="#Σωκράτης" rend="merge"> <p>
<milestone unit="para" ed="P"/> <said>οὗτος αὖ,</said> ἔφη, <said>προσαποκρίνεται τοῖς ἐρωτωμένοις. οὐ γὰρ ἔγωγε ἐρωτῶ ὅτῳ, ἀλλʼ εἰ ἐπίστασαί τῳ.</said>

<milestone unit="para" ed="P"/> πλέον αὖ, ἔφην ἐγώ, τοῦ δέοντος ἀπεκρινάμην ὑπὸ ἀπαιδευσίας. ἀλλὰ συγγίγνωσκέ μοι· ἀποκρινοῦμαι γὰρ ἤδη ἁπλῶς ὅτι ἐπίσταμαί τῳ ἃ ἐπίσταμαι.—<said>πότερον,</said> ἦ δʼ ὅς, <said>τῷ αὐτῷ τούτῳ γʼ ἀεί, ἢ ἔστι μὲν ὅτε τούτῳ, ἔστιν δὲ ὅτε ἑτέρῳ;</said>—ἀεί, ὅταν ἐπίστωμαι, ἦν δʼ ἐγώ, τούτῳ.

<milestone unit="para" ed="P"/> <said>οὐκ αὖ,</said> ἔφη, <said>παύσῃ παραφθεγγόμενος;</said>

<milestone unit="para" ed="P"/> ἀλλʼ ὅπως μή τι ἡμᾶς σφήλῃ τὸ <q>ἀεὶ</q> τοῦτο. <milestone unit="section" resp="Stephanus" n="296b"/>

<milestone unit="para" ed="P"/> <said>οὔκουν ἡμᾶς γʼ,</said> ἔφη, <said>ἀλλʼ εἴπερ, σέ. ἀλλʼ ἀποκρίνου· ἦ ἀεὶ τούτῳ ἐπίστασαι;</said>—ἀεί, ἦν δʼ ἐγώ, ἐπειδὴ δεῖ ἀφελεῖν τὸ <q>ὅταν.</q>—<said>οὐκοῦν ἀεὶ μὲν τούτῳ ἐπίστασαι· ἀεὶ δʼ ἐπιστάμενος πότερον τὰ μὲν τούτῳ ἐπίστασαι ᾧ ἐπίστασαι, τὰ δʼ ἄλλῳ, ἢ τούτῳ πάντα;</said>—τούτῳ, ἔφην ἐγώ, ἅπαντα, ἅ γʼ ἐπίσταμαι.

<milestone unit="para" ed="P"/> <said>τοῦτʼ ἐκεῖνο,</said> ἔφη· <said>ἥκει τὸ αὐτὸ παράφθεγμα.</said>

<milestone unit="para" ed="P"/> ἀλλʼ ἀφαιρῶ, ἔφην ἐγώ, τὸ <q>ἅ γʼ ἐπίσταμαι.</q>

<milestone unit="para" ed="P"/> <said>ἀλλὰ μηδὲ ἕν,</said> ἔφη, <said>ἀφέλῃς· οὐδὲν γάρ σου δέομαι. <milestone unit="section" resp="Stephanus" n="296c"/> ἀλλά μοι ἀπόκριναι· δύναιο ἂν ἅπαντα ἐπίστασθαι, εἰ μὴ πάντα ἐπίσταιο;</said>

<milestone unit="para" ed="P"/> τέρας γὰρ ἂν εἴη, ἦν δʼ ἐγώ.

<milestone unit="para" ed="P"/> καὶ ὃς εἶπε· <said>Προστίθει τοίνυν ἤδη ὅτι βούλει· ἅπαντα γὰρ ὁμολογεῖς ἐπίστασθαι.</said>

<milestone unit="para" ed="P"/> ἔοικα, ἔφην ἐγώ, ἐπειδήπερ γε οὐδεμίαν ἔχει δύναμιν τὸ <q>ἃ ἐπίσταμαι,</q> πάντα δὲ ἐπίσταμαι.

<milestone unit="para" ed="P"/> <said>οὐκοῦν καὶ ἀεὶ ὡμολόγηκας ἐπίστασθαι τούτῳ ᾧ ἐπίστασαι, εἴτε ὅταν ἐπίστῃ εἴτε ὅπως βούλει· ἀεὶ γὰρ ὡμολόγηκας ἐπίστασθαι καὶ ἅμα πάντα. δῆλον οὖν ὅτι καὶ παῖς ὢν <milestone unit="section" resp="Stephanus" n="296d"/> ἠπίστω, καὶ ὅτʼ ἐγίγνου, καὶ ὅτʼ ἐφύου· καὶ πρὶν αὐτὸς γενέσθαι, καὶ πρὶν οὐρανὸν καὶ γῆν γενέσθαι, ἠπίστω ἅπαντα, εἴπερ ἀεὶ ἐπίστασαι. καὶ ναὶ μὰ Δία,</said> ἔφη, <said>αὐτὸς ἀεὶ ἐπιστήσῃ καὶ ἅπαντα, ἂν ἐγὼ βούλωμαι.</said>

<milestone unit="para" ed="P"/> ἀλλὰ βουληθείης, ἦν δʼ ἐγώ, ὦ πολυτίμητε Εὐθύδημε, εἰ δὴ τῷ ὄντι ἀληθῆ λέγεις. ἀλλʼ οὔ σοι πάνυ πιστεύω ἱκανῷ εἶναι, εἰ μή σοι συμβουληθείη ὁ ἀδελφός σου οὑτοσὶ Διονυσόδωρος· οὕτω δὲ τάχα ἄν. εἴπετον δέ μοι, ἦν δʼ ἐγώ— <milestone unit="section" resp="Stephanus" n="296e"/> τὰ μὲν γὰρ ἄλλα οὐκ ἔχω ὑμῖν πῶς ἀμφισβητοίην, οὕτως εἰς σοφίαν τερατώδεσιν ἀνθρώποις, ὅπως ἐγὼ οὐ πάντα ἐπίσταμαι, ἐπειδή γε ὑμεῖς φατε—τὰ δὲ τοιάδε πῶς φῶ ἐπίστασθαι, Εὐθύδημε, ὡς οἱ ἀγαθοὶ ἄνδρες ἄδικοί εἰσιν; φέρε εἰπέ, τοῦτο ἐπίσταμαι ἢ οὐκ ἐπίσταμαι;

<milestone unit="para" ed="P"/> <said>ἐπίστασαι μέντοι,</said> ἔφη.

<milestone unit="para" ed="P"/> τί; ἦν δʼ ἐγώ.

<milestone unit="para" ed="P"/> <said>ὅτι οὐκ ἄδικοί εἰσιν οἱ ἀγαθοί.</said></p></said></div>
	
	<div type="textpart" subtype="section" resp="perseus" n="297">

	<milestone n="297" unit="page"/> <milestone unit="section" resp="Stephanus" n="297a"/>

				<said who="#Σωκράτης" rend="merge"><p>
<milestone unit="para" ed="P"/> πάνυ γε, ἦν δʼ ἐγώ, πάλαι. ἀλλʼ οὐ τοῦτο ἐρωτῶ· ἀλλʼ ὡς ἄδικοί εἰσιν οἱ ἀγαθοί, ποῦ ἐγὼ τοῦτο ἔμαθον;

<milestone unit="para" ed="P"/> <said>οὐδαμοῦ,</said> ἔφη ὁ Διονυσόδωρος.

<milestone unit="para" ed="P"/> οὐκ ἄρα ἐπίσταμαι, ἔφην, τοῦτο ἐγώ.

<milestone unit="para" ed="P"/> <said>διαφθείρεις,</said> ἔφη, <said>τὸν λόγον,</said> ὁ Εὐθύδημος πρὸς τὸν Διονυσόδωρον, <said>καὶ φανήσεται οὑτοσὶ οὐκ ἐπιστάμενος, καὶ ἐπιστήμων ἅμα ὢν καὶ ἀνεπιστήμων.</said> καὶ ὁ Διονυσόδωρος ἠρυθρίασεν.

<milestone unit="para" ed="P"/> ἀλλὰ σύ, ἦν δʼ ἐγώ, πῶς λέγεις, ὦ Εὐθύδημε; οὐ δοκεῖ <milestone unit="section" resp="Stephanus" n="297b"/> σοι ὀρθῶς ἁδελφὸς λέγειν ὁ πάντʼ εἰδώς;

<milestone unit="para" ed="P"/> <said>ἀδελφὸς γάρ,</said> ἔφη, <said>ἐγώ εἰμι Εὐθυδήμου,</said> ταχὺ ὑπολαβὼν ὁ Διονυσόδωρος;

<milestone unit="para" ed="P"/> κἀγὼ εἶπον· ἔασον, ὠγαθέ, ἕως ἂν Εὐθύδημός με διδάξῃ ὡς ἐπίσταμαι τοὺς ἀγαθοὺς ἄνδρας ὅτι ἄδικοί εἰσι, καὶ μή μοι φθονήσῃς τοῦ μαθήματος.

<milestone unit="para" ed="P"/> <said>φεύγεις,</said> ἔφη, <said>ὦ Σώκρατες,</said> ὁ Διονυσόδωρος, <said>καὶ οὐκ ἐθέλεις ἀποκρίνεσθαι.</said>

<milestone unit="para" ed="P"/> εἰκότως γʼ, εἶπον ἐγώ· ἥττων γάρ εἰμι καὶ τοῦ ἑτέρου ὑμῶν, ὥστε πολλοῦ δέω μὴ οὐ δύο γε φεύγειν. πολὺ γάρ <milestone unit="section" resp="Stephanus" n="297c"/> πού εἰμι φαυλότερος τοῦ Ἡρακλέους, ὃς οὐχ οἷός τε ἦν τῇ τε ὕδρᾳ διαμάχεσθαι, σοφιστρίᾳ οὔσῃ καὶ διὰ τὴν σοφίαν ἀνιείσῃ, εἰ μίαν κεφαλὴν τοῦ λόγου τις ἀποτέμοι, πολλὰς ἀντὶ τῆς μιᾶς, καὶ καρκίνῳ τινὶ ἑτέρῳ σοφιστῇ ἐκ θαλάττης ἀφιγμένῳ, νεωστί, μοι δοκεῖν, καταπεπλευκότι· ὃς ἐπειδὴ αὐτὸν ἐλύπει οὕτως ἐκ τοῦ ἐπʼ ἀριστερὰ λέγων καὶ δάκνων, τὸν Ἰόλεων τὸν ἀδελφιδοῦν βοηθὸν ἐπεκαλέσατο, ὁ δὲ αὐτῷ <milestone unit="section" resp="Stephanus" n="297d"/> ἱκανῶς ἐβοήθησεν. ὁ δʼ ἐμὸς Ἰόλεως <del>Πατροκλῆς</del> εἰ ἔλθοι, πλέον ἂν θάτερον ποιήσειεν.

<milestone unit="para" ed="P"/> <said>ἀπόκριναι δή,</said> ἔφη ὁ Διονυσόδωρος, <said>ὁπότε σοι ταῦτα ὕμνηται· πότερον ὁ Ἰόλεως τοῦ Ἡρακλέους μᾶλλον ἦν ἀδελφιδοῦς ἢ σός;</said>

<milestone unit="para" ed="P"/> κράτιστον τοίνυν μοι, ὦ Διονυσόδωρε, ἦν δʼ ἐγώ, ἀποκρίνασθαί σοι. οὐ γὰρ μὴ ἀνῇς ἐρωτῶν, σχεδόν τι ἐγὼ τοῦτʼ εὖ οἶδα, φθονῶν καὶ διακωλύων, ἵνα μὴ διδάξῃ με Εὐθύδημος ἐκεῖνο τὸ σοφόν.—<said>ἀποκρίνου δή,</said> ἔφη.—ἀποκρίνομαι δή, εἶπον, ὅτι τοῦ Ἡρακλέους ἦν ὁ Ἰόλεως ἀδελφιδοῦς, <milestone unit="section" resp="Stephanus" n="297e"/> ἐμὸς δʼ, ὡς ἐμοὶ δοκεῖ, οὐδʼ ὁπωστιοῦν. οὐ γὰρ Πατροκλῆς ἦν αὐτῷ πατήρ, ὁ ἐμὸς ἀδελφός, ἀλλὰ παραπλήσιον μὲν τοὔνομα Ἰφικλῆς, ὁ Ἡρακλέους ἀδελφός.—<said>Πατροκλῆς δέ,</said> ἦ δʼ ὅς, <said>σός;</said>—πάνυ γʼ, ἔφην ἐγώ, ὁμομήτριός γε, οὐ μέντοι ὁμοπάτριος.—<said>ἀδελφὸς ἄρα ἐστί σοι καὶ οὐκ ἀδελφός.</said>—οὐχ ὁμοπάτριός γε, ὦ βέλτιστε, ἔφην· ἐκείνου μὲν γὰρ Χαιρέδημος ἦν πατήρ, ἐμὸς δὲ Σωφρονίσκος.—<said>πατὴρ δὲ ἦν,</said> ἔφη, <said>Σωφρονίσκος καὶ Χαιρέδημος;</said></p></said></div>
			
			<div type="textpart" subtype="section" resp="perseus" n="298">
				<said who="#Σωκράτης" rend="merge"> <p>
			<said>πάνυ <milestone n="298" unit="page"/> <milestone unit="section" resp="Stephanus" n="298a"/> γʼ,</said> ἔφην· <said>ὁ μέν γε ἐμός, ὁ δὲ ἐκείνου.</said>—<said>οὐκοῦν,</said> ἦ δʼ ὅς, <said>ἕτερος ἦν Χαιρέδημος τοῦ πατρός;</said>—τοὐμοῦ γʼ, ἔφην ἐγώ.—<said>ἆρʼ οὖν πατὴρ ἦν ἕτερος ὢν πατρός; ἢ σὺ εἶ ὁ αὐτὸς τῷ λίθῳ;</said>—δέδοικα μὲν ἔγωγʼ, ἔφην, μὴ φανῶ ὑπὸ σοῦ ὁ αὐτός· οὐ μέντοι μοι δοκῶ.—<said>οὐκοῦν ἕτερος εἶ,</said> ἔφη, <said>τοῦ λίθου;</said>—ἕτερος μέντοι.—<said>ἄλλο τι οὖν ἕτερος,</said> ἦ δʼ ὅς, <said>ὢν λίθου οὐ λίθος εἶ; καὶ ἕτερος ὢν χρυσοῦ οὐ χρυσὸς εἶ;</said>—ἔστι ταῦτα.—<said>οὔκουν καὶ ὁ Χαιρέδημος,</said> ἔφη, <said>ἕτερος ὢν πατρὸς <del>οὐκ ἂν</del> πατήρ ἐστιν.</said>—ἔοικεν, ἦν δʼ ἐγώ, οὐ πατὴρ εἶναι. <milestone unit="section" resp="Stephanus" n="298b"/>

<milestone unit="para" ed="P"/> <said>εἰ γὰρ δήπου,</said> ἔφη, <said>πατήρ ἐστιν ὁ Χαιρέδημος,</said> ὑπολαβὼν ὁ Εὐθύδημος, <said>πάλιν αὖ ὁ Σωφρονίσκος ἕτερος ὢν πατρὸς οὐ πατήρ ἐστιν, ὥστε σύ, ὦ Σώκρατες, ἀπάτωρ εἶ.</said>

<milestone unit="para" ed="P"/> καὶ ὁ Κτήσιππος ἐκδεξάμενος, <said>ὁ δὲ ὑμέτερος,</said> ἔφη, <said>αὖ πατὴρ οὐ ταὐτὰ ταῦτα πέπονθεν; ἕτερός ἐστιν τοὐμοῦ πατρός;</said>—<said>πολλοῦ γʼ,</said> ἔφη, <said>δεῖ,</said> ὁ Εὐθύδημος.—<said>ἀλλά,</said> ἦ δʼ ὅς, <said>ὁ αὐτός;</said>—<said>ὁ αὐτὸς μέντοι.</said>—<said>οὐκ ἂν συμβουλοίμην. ἀλλὰ <milestone unit="section" resp="Stephanus" n="298c"/> πότερον, ὦ Εὐθύδημε, ἐμὸς μόνον ἐστὶ πατὴρ ἢ καὶ τῶν ἄλλων ἀνθρώπων;</said>—<said>καὶ τῶν ἄλλων,</said> ἔφη· <said>ἢ οἴει τὸν αὐτὸν πατέρα ὄντα οὐ πατέρα εἶναι;</said>—<said>ὤιμην δῆτα,</said> ἔφη ὁ Κτήσιππος.—<said>τί δέ;</said> ἦ δʼ ὅς· <said>χρυσὸν ὄντα μὴ χρυσὸν εἶναι; ἢ ἄνθρωπον ὄντα μὴ ἄνθρωπον;</said>—<said>μὴ γάρ,</said> ἔφη ὁ Κτήσιππος, <said>ὦ Εὐθύδημε, τὸ λεγόμενον, οὐ λίνον λίνῳ συνάπτεις· δεινὸν γὰρ λέγεις πρᾶγμα εἰ ὁ σὸς πατὴρ πάντων ἐστὶν πατήρ.</said>—<said>ἀλλʼ ἔστιν,</said> ἔφη.—<said>πότερον ἀνθρώπων;</said> ἦ δʼ ὃς ὁ Κτήσιππος, <said>ἢ καὶ ἵππων καὶ τῶν ἄλλων πάντων ζῴων;</said> <milestone unit="section" resp="Stephanus" n="298d"/> <said>πάντων,</said> ἔφη.—<said>ἦ καὶ μήτηρ ἡ μήτηρ;</said>—<said>καὶ ἡ μήτηρ γε.</said>—<said>καὶ τῶν ἐχίνων ἄρα,</said> ἔφη, <said>ἡ σὴ μήτηρ μήτηρ ἐστὶ τῶν θαλαττίων.</said>—<said>καὶ ἡ σή γʼ,</said> ἔφη.—<said>καὶ σὺ ἄρα ἀδελφὸς εἶ τῶν κωβιῶν καὶ κυναρίων καὶ χοιριδίων.</said>—<said>καὶ γὰρ σύ,</said> ἔφη.—<said>κάπρος ἄρα σοι πατήρ ἐστι καὶ κύων.</said>—<said>καὶ γὰρ σοί,</said> ἔφη.

<milestone unit="para" ed="P"/> <said>αὐτίκα δέ γε,</said> ἦ δʼ ὃς ὁ Διονυσόδωρος, <said>ἄν μοι ἀποκρίνῃ, ὦ Κτήσιππε, ὁμολογήσεις ταῦτα. εἰπὲ γάρ μοι, ἔστι σοι κύων;</said>—<said>καὶ μάλα πονηρός,</said> ἔφη ὁ Κτήσιππος.—<said>ἔστιν οὖν <milestone unit="section" resp="Stephanus" n="298e"/> αὐτῷ κυνίδια;</said>—<said>καὶ μάλʼ,</said> ἔφη, <said>ἕτερα τοιαῦτα.</said>—<said>οὐκοῦν πατήρ ἐστιν αὐτῶν ὁ κύων;</said>—<said>ἔγωγέ τοι εἶδον,</said> ἔφη, <said>αὐτὸν ὀχεύοντα τὴν κύνα.</said>—<said>τί οὖν; οὐ σός ἐστιν ὁ κύων;</said>—<said>πάνυ γʼ,</said> ἔφη.—<said>οὐκοῦν πατὴρ ὢν σός ἐστιν, ὥστε σὸς πατὴρ γίγνεται ὁ κύων καὶ σὺ κυναρίων ἀδελφός;</said>

<milestone unit="para" ed="P"/> καὶ αὖθις ταχὺ ὑπολαβὼν ὁ Διονυσόδωρος, ἵνα μὴ πρότερόν τι εἴποι ὁ Κτήσιππος, <said>καὶ ἔτι γέ μοι μικρόν,</said> ἔφη, <said>ἀπόκριναι· τύπτεις τὸν κύνα τοῦτον;</said>—καὶ ὁ Κτήσιππος γελάσας, <said>νὴ τοὺς θεούς,</said> ἔφη· <said>οὐ γὰρ δύναμαι σέ.</said>—<said>οὐκοῦν τὸν σαυτοῦ πατέρα,</said> ἔφη, <said>τύπτεις;</said></p></said></div>
			
			
			<div type="textpart" subtype="section" resp="perseus" n="299">
		
			<milestone n="299" unit="page"/> <milestone unit="section" resp="Stephanus" n="299a"/>
					<said who="#Σωκράτης" rend="merge"> <p>
<milestone unit="para" ed="P"/> <said>πολὺ μέντοι,</said> ἔφη, <said>δικαιότερον τὸν ὑμέτερον πατέρʼ ἂ<add>ν</add> τύπτοιμι, ὅτι μαθὼν σοφοὺς ὑεῖς οὕτως ἔφυσεν. ἀλλʼ ἦ που, ὦ Εὐθύδημε</said> <del>ὁ Κτήσιππος</del>, <said>πόλλʼ ἀγαθὰ ἀπὸ τῆς ὑμετέρας σοφίας ταύτης ἀπολέλαυκεν ὁ πατὴρ ὁ ὑμέτερός τε καὶ τῶν κυνιδίων.</said>

<milestone unit="para" ed="P"/> <said>ἀλλʼ οὐδὲν δεῖται πολλῶν ἀγαθῶν, ὦ Κτήσιππε, οὔτʼ ἐκεῖνος οὔτε σύ.</said>

<milestone unit="para" ed="P"/> <said>οὐδὲ σύ,</said> ἦ δʼ ὅς, <said>ὦ Εὐθύδημε, αὐτός;</said>

<milestone unit="para" ed="P"/> <said>οὐδὲ ἄλλος γε οὐδεὶς ἀνθρώπων. εἰπὲ γάρ μοι, ὦ <milestone unit="section" resp="Stephanus" n="299b"/> Κτήσιππε, εἰ ἀγαθὸν νομίζεις εἶναι ἀσθενοῦντι φάρμακον πιεῖν ἢ οὐκ ἀγαθὸν εἶναι δοκεῖ σοι, ὅταν δέηται· ἢ εἰς πόλεμον ὅταν ἴῃ, ὅπλα ἔχοντα μᾶλλον ἰέναι ἢ ἄνοπλον.</said>—<said>ἔμοιγε,</said> ἔφη. <said>καίτοι οἶμαί τί σε τῶν καλῶν ἐρεῖν.</said>—<said>σὺ ἄριστα εἴσῃ,</said> ἔφη· <said>ἀλλʼ ἀποκρίνου. ἐπειδὴ γὰρ ὡμολόγεις ἀγαθὸν εἶναι φάρμακον, ὅταν δέῃ, πίνειν ἀνθρώπῳ, ἄλλο τι τοῦτο τὸ ἀγαθὸν ὡς πλεῖστον δεῖ πίνειν, καὶ καλῶς ἐκεῖ ἕξει, ἐάν τις αὐτῷ τρίψας ἐγκεράσῃ ἐλλεβόρου ἅμαξαν;</said>—καὶ ὁ Κτήσιππος εἶπεν· <said>πάνυ γε σφόδρα, ὦ Εὐθύδημε, ἐὰν ᾖ γε <milestone unit="section" resp="Stephanus" n="299c"/> ὁ πίνων ὅσος ὁ ἀνδριὰς ὁ ἐν Δελφοῖς.</said>—<said>οὐκοῦν,</said> ἔφη, <said>καὶ ἐν τῷ πολέμῳ ἐπειδὴ ἀγαθόν ἐστιν ὅπλα ἔχειν, ὡς πλεῖστα δεῖ ἔχειν δόρατά τε καὶ ἀσπίδας, ἐπειδήπερ ἀγαθόν ἐστιν;</said>—<said>μάλα δήπου,</said> ἔφη ὁ Κτήσιππος· <said>σὺ δʼ οὐκ οἴει, ὦ Εὐθύδημε, ἀλλὰ μίαν καὶ ἓν δόρυ;</said>—<said>ἔγωγε.</said>—<said>ἦ καὶ τὸν Γηρυόνην ἄν,</said> ἔφη, <said>καὶ τὸν Βριάρεων οὕτως σὺ ὁπλίσαις; ἐγὼ δὲ ᾤμην σὲ δεινότερον εἶναι, ἅτε ὁπλομάχην ὄντα, καὶ τόνδε τὸν ἑταῖρον.</said>

<milestone unit="para" ed="P"/> καὶ ὁ μὲν Εὐθύδημος ἐσίγησεν· ὁ δὲ Διονυσόδωρος πρὸς <milestone unit="section" resp="Stephanus" n="299d"/> τὰ πρότερον ἀποκεκριμένα τῷ Κτησίππῳ ἤρετο, <said>οὐκοῦν καὶ χρυσίον,</said> ἦ δʼ ὅς, <said>ἀγαθὸν δοκεῖ σοι εἶναι ἔχειν;</said>—<said>πάνυ, καὶ ταῦτά γε πολύ,</said> ἔφη ὁ Κτήσιππος.—<said>τί οὖν; ἀγαθὰ οὐ δοκεῖ σοι χρῆναι ἀεί τʼ ἔχειν καὶ πανταχοῦ;</said>—<said>σφόδρα γʼ,</said> ἔφη.—<said>οὐκοῦν καὶ τὸ χρυσίον ἀγαθὸν ὁμολογεῖς εἶναι;</said>—<said>ὡμολόγηκα μὲν οὖν,</said> ἦ δʼ ὅς.—<said>οὐκοῦν ἀεὶ δεῖ αὐτὸ ἔχειν καὶ πανταχοῦ καὶ ὡς μάλιστα ἐν ἑαυτῷ; καὶ εἴη ἂν εὐδαιμονέστατος <milestone unit="section" resp="Stephanus" n="299e"/> εἰ ἔχοι χρυσίου μὲν τρία τάλαντα ἐν τῇ γαστρί, τάλαντον δʼ ἐν τῷ κρανίῳ, στατῆρα δὲ χρυσοῦ ἐν ἑκατέρῳ τὠφθαλμῷ;</said>—<said>φασί γε οὖν, ὦ Εὐθύδημε,</said> ἔφη ὁ Κτήσιππος, <said>τούτους εὐδαιμονεστάτους εἶναι Σκυθῶν καὶ ἀρίστους ἄνδρας, οἳ χρυσίον τε ἐν τοῖς κρανίοις ἔχουσιν πολὺ τοῖς ἑαυτῶν, ὥσπερ σὺ νυνδὴ ἔλεγες τὸν κύνα τὸν πατέρα, καὶ ὃ θαυμασιώτερόν γε ἔτι, ὅτι καὶ πίνουσιν ἐκ τῶν ἑαυτῶν κρανίων κεχρυσωμένων, καὶ ταῦτα ἐντὸς καθορῶσιν, τὴν ἑαυτῶν κορυφὴν ἐν ταῖς χερσὶν ἔχοντες.</said></p></said></div>
			
			
			<div type="textpart" subtype="section" resp="perseus" n="300">
			
			<milestone n="300" unit="page"/> <milestone unit="section" resp="Stephanus" n="300a"/>
				
						<said who="#Σωκράτης" rend="merge"><p>
<milestone unit="para" ed="P"/> <said>πότερον δὲ ὁρῶσιν,</said> ἔφη ὁ Εὐθύδημος, <said>καὶ Σκύθαι τε καὶ οἱ ἄλλοι ἄνθρωποι τὰ δυνατὰ ὁρᾶν ἢ τὰ ἀδύνατα;</said>—<said>τὰ δυνατὰ δήπου.</said>—<said>οὐκοῦν καὶ σύ,</said> ἔφη;—<said>κἀγώ.</said>—<said>ὁρᾷς οὖν τὰ ἡμέτερα ἱμάτια;</said>—<said>ναί.</said>—<said>δυνατὰ οὖν ὁρᾶν ἐστὶν ταῦτα.</said>—<said>ὑπερφυῶς,</said> ἔφη ὁ Κτήσιππος.—<said>τί δέ;</said> ἦ δʼ ὅς.—<said>μηδέν. σὺ δὲ ἴσως οὐκ οἴει αὐτὰ ὁρᾶν· οὕτως ἡδὺς εἶ. ἀλλά μοι δοκεῖς, Εὐθύδημε, οὐ καθεύδων ἐπικεκοιμῆσθαι καί, <add>εἰ</add> οἷόν τε λέγοντα μηδὲν λέγειν, καὶ σὺ τοῦτο ποιεῖν.</said> <milestone unit="section" resp="Stephanus" n="300b"/>

<milestone unit="para" ed="P"/> <said>ἦ γὰρ οὐχ οἷόν τʼ,</said> ἔφη ὁ Διονυσόδωρος, <said>σιγῶντα λέγειν;</said>—<said>οὐδʼ ὁπωστιοῦν,</said> ἦ δʼ ὃς ὁ Κτήσιππος.—<said>ἆρʼ οὐδὲ λέγοντα σιγᾶν;</said>—<said>ἔτι ἧττον,</said> ἔφη.—<said>ὅταν οὖν λίθους λέγῃς καὶ ξύλα καὶ σιδήρια, οὐ σιγῶντα λέγεις;</said>—<said>οὔκουν εἴ γε ἐγώ,</said> ἔφη, <said>παρέρχομαι ἐν τοῖς χαλκείοις, ἀλλὰ φθεγγόμενα καὶ βοῶντα μέγιστον τὰ σιδήρια λέγεται, ἐάν τις ἅψηται· ὥστε τοῦτο μὲν ὑπὸ σοφίας ἔλαθες οὐδὲν εἰπών. ἀλλʼ ἔτι μοι τὸ ἕτερον ἐπιδείξατον, ὅπως αὖ ἔστιν λέγοντα σιγᾶν.</said> <milestone unit="section" resp="Stephanus" n="300c"/>

<milestone unit="para" ed="P"/> καί μοι ἐδόκει ὑπεραγωνιᾶν ὁ Κτήσιππος διὰ τὰ παιδικά.

<milestone unit="para" ed="P"/> <said>ὅταν σιγᾷς,</said> ἔφη ὁ Εὐθύδημος, <said>οὐ πάντα σιγᾷς;</said>—<said>ἔγωγε,</said> ἦ δʼ ὅς.—<said>οὐκοῦν καὶ τὰ λέγοντα σιγᾷς, εἴπερ τῶν ἁπάντων ἐστὶν <del>τὰ λεγόμενα</del>.</said>—<said>τί δέ;</said> ἔφη ὁ Κτήσιππος, <said>οὐ σιγᾷ πάντα;</said>—<said>οὐ δήπου,</said> ἔφη ὁ Εὐθύδημος.—<said>ἀλλʼ ἄρα, ὦ βέλτιστε, λέγει τὰ πάντα;</said>—<said>τά γε δήπου λέγοντα.</said>—<said>ἀλλά,</said> ἦ δʼ ὅς, <said>οὐ τοῦτο ἐρωτῶ, ἀλλὰ τὰ πάντα σιγᾷ ἢ λέγει;</said> <milestone unit="section" resp="Stephanus" n="300d"/>

<milestone unit="para" ed="P"/> <said>οὐδέτερα καὶ ἀμφότερα,</said> ἔφη ὑφαρπάσας ὁ Διονυσόδωρος· <said>εὖ γὰρ οἶδα ὅτι τῇ ἀποκρίσει οὐχ ἕξεις ὅτι χρῇ.</said>

<milestone unit="para" ed="P"/> καὶ ὁ Κτήσιππος, ὥσπερ εἰώθει, μέγα πάνυ ἀνακαγχάσας, <said>ὦ Εὐθύδημε,</said> ἔφη, <said>ὁ ἀδελφός σου ἐξημφοτέρικεν τὸν λόγον, καὶ ἀπόλωλέ τε καὶ ἥττηται.</said> καὶ ὁ Κλεινίας πάνυ ἥσθη καὶ ἐγέλασεν, ὥστε ὁ Κτήσιππος ἐγένετο πλεῖον ἢ δεκαπλάσιος. ὁ δέ μοι δοκεῖ ἅτε πανοῦργος ὤν, ὁ Κτήσιππος, παρʼ αὐτῶν τούτων αὐτὰ ταῦτα παρηκηκόει· οὐ γάρ ἐστιν ἄλλων τοιαύτη σοφία τῶν νῦν ἀνθρώπων. <milestone unit="section" resp="Stephanus" n="300e"/>

<milestone unit="para" ed="P"/> κἀγὼ εἶπον· τί γελᾷς, ὦ Κλεινία, ἐπὶ σπουδαίοις οὕτω πράγμασιν καὶ καλοῖς;

<milestone unit="para" ed="P"/> <said>σὺ γὰρ ἤδη τι πώποτʼ εἶδες, ὦ Σώκρατες, καλὸν πρᾶγμα;</said> ἔφη ὁ Διονυσόδωρος.

<milestone unit="para" ed="P"/> ἔγωγε, ἔφην, καὶ πολλά γε, ὦ Διονυσόδωρε.</p></said></div>
			
			<div type="textpart" subtype="section" resp="perseus" n="301">
		
			<milestone n="301" unit="page"/> <milestone unit="section" resp="Stephanus" n="301a"/>
				
					<said who="#Σωκράτης" rend="merge"><p>
<milestone unit="para" ed="P"/> <said>ἆρα ἕτερα ὄντα τοῦ καλοῦ,</said> ἔφη, <said>ἢ ταὐτὰ τῷ καλῷ;</said>

<milestone unit="para" ed="P"/> κἀγὼ ἐν παντὶ ἐγενόμην ὑπὸ ἀπορίας, καὶ ἡγούμην δίκαια πεπονθέναι ὅτι ἔγρυξα, ὅμως δὲ ἕτερα ἔφην αὐτοῦ γε τοῦ καλοῦ· πάρεστιν μέντοι ἑκάστῳ αὐτῶν κάλλος τι.

<milestone unit="para" ed="P"/> <said>ἐὰν οὖν,</said> ἔφη, <said>παραγένηταί σοι βοῦς, βοῦς εἶ, καὶ ὅτι νῦν ἐγώ σοι πάρειμι, Διονυσόδωρος εἶ;</said>

<milestone unit="para" ed="P"/> εὐφήμει τοῦτό γε, ἦν δʼ ἐγώ.

<milestone unit="para" ed="P"/> <said>ἀλλὰ τίνα τρόπον,</said> ἔφη, <said>ἑτέρου ἑτέρῳ παραγενομένου τὸ ἕτερον ἕτερον ἂν εἴη;</said> <milestone unit="section" resp="Stephanus" n="301b"/>

<milestone unit="para" ed="P"/> ἆρα τοῦτο, ἔφην ἐγώ, ἀπορεῖς; ἤδη δὲ τοῖν ἀνδροῖν τὴν σοφίαν ἐπεχείρουν μιμεῖσθαι, ἅτε ἐπιθυμῶν αὐτῆς.

<milestone unit="para" ed="P"/> <said>πῶς γὰρ οὐκ ἀπορῶ,</said> ἔφη, <said>καὶ ἐγὼ καὶ οἱ ἄλλοι ἅπαντες ἄνθρωποι ὃ μὴ ἔστι;</said>

<milestone unit="para" ed="P"/> τί λέγεις, ἦν δʼ ἐγώ, ὦ Διονυσόδωρε; οὐ τὸ καλὸν καλόν ἐστιν καὶ τὸ αἰσχρὸν αἰσχρόν;—<said>ἐὰν ἔμοιγε,</said> ἔφη, <said>δοκῇ.</said>—οὐκοῦν δοκεῖ;—<said>πάνυ γʼ,</said> ἔφη.—οὐκοῦν καὶ τὸ ταὐτὸν ταὐτὸν καὶ τὸ ἕτερον ἕτερον; οὐ γὰρ δήπου τό γε ἕτερον ταὐτόν, ἀλλʼ <milestone unit="section" resp="Stephanus" n="301c"/> ἔγωγε οὐδʼ ἂν παῖδα ᾤμην τοῦτο ἀπορῆσαι, ὡς οὐ τὸ ἕτερον ἕτερόν ἐστιν. ἀλλʼ, ὦ Διονυσόδωρε, τοῦτο μὲν ἑκὼν παρῆκας, ἐπεὶ τὰ ἄλλα μοι δοκεῖτε ὥσπερ οἱ δημιουργοὶ οἷς ἕκαστα προσήκει ἀπεργάζεσθαι, καὶ ὑμεῖς τὸ διαλέγεσθαι παγκάλως ἀπεργάζεσθαι.

<milestone unit="para" ed="P"/> <said>οἶσθα οὖν,</said> ἔφη, <said>ὅτι προσήκει ἑκάστοις τῶν δημιουργῶν; πρῶτον τίνα χαλκεύειν προσήκει, οἶσθα;</said>—ἔγωγε· ὅτι χαλκέα.—<said>τί δέ, κεραμεύειν;</said>—κεραμέα.—<said>τί δέ, σφάττειν τε καὶ ἐκδέρειν καὶ τὰ μικρὰ κρέα κατακόψαντα ἕψειν καὶ ὀπτᾶν;</said> <milestone unit="section" resp="Stephanus" n="301d"/> μάγειρον, ἦν δʼ ἐγώ.—<said>οὐκοῦν ἐάν τις,</said> ἔφη, <said>τὰ προσήκοντα πράττῃ, ὀρθῶς πράξει;</said>—μάλιστα.—<said>προσήκει δέ γε, ὡς φῄς, τὸν μάγειρον κατακόπτειν καὶ ἐκδέρειν; ὡμολόγησας ταῦτα ἢ οὔ;</said>—ὡμολόγησα, ἔφην, ἀλλὰ συγγνώμην μοι ἔχε.—<said>δῆλον τοίνυν,</said> ἦ δʼ ὅς, <said>ὅτι ἄν τις σφάξας τὸν μάγειρον καὶ κατακόψας ἑψήσῃ καὶ ὀπτήσῃ, τὰ προσήκοντα ποιήσει· καὶ ἐὰν τὸν χαλκέα τις αὐτὸν χαλκεύῃ καὶ τὸν κεραμέα κεραμεύῃ, καὶ οὗτος τὰ προσήκοντα πράξει.</said> <milestone unit="section" resp="Stephanus" n="301e"/>

<milestone unit="para" ed="P"/> ὦ Πόσειδον, ἦν δʼ ἐγώ, ἤδη κολοφῶνα ἐπιτιθεῖς τῇ σοφίᾳ. ἆρά μοί ποτε αὕτη παραγενήσεται ὥστε μοι οἰκεία γενέσθαι;

<milestone unit="para" ed="P"/> <said>ἐπιγνοίης ἂν αὐτήν, ὦ Σώκρατες,</said> ἔφη, <said>οἰκείαν γενομένην;</said>

<milestone unit="para" ed="P"/> ἐὰν σύ γε βούλῃ, ἔφην ἐγώ, δῆλον ὅτι.

<milestone unit="para" ed="P"/> <said>τί δέ,</said> ἦ δʼ ὅς, <said>τὰ σαυτοῦ οἴει γιγνώσκειν;</said>

<milestone unit="para" ed="P"/> εἰ μή τι σὺ ἄλλο λέγεις· ἀπὸ σοῦ γὰρ δεῖ ἄρχεσθαι, τελευτᾶν δʼ εἰς Εὐθύδημον τόνδε.</p></said></div>

			<div type="textpart" subtype="section" resp="perseus" n="302">
				<said who="#Σωκράτης" rend="merge"><p>
<milestone unit="para" ed="P"/> <said>ἆρʼ οὖν,</said> ἔφη, <said>ταῦτα ἡγῇ σὰ εἶναι, ὧν ἂν ἄρξῃς καὶ ἐξῇ <milestone n="302" unit="page"/> <milestone unit="section" resp="Stephanus" n="302a"/> σοι αὐτοῖς χρῆσθαι ὅτι ἂν βούλῃ; οἷον βοῦς καὶ πρόβατον, ἆρʼ ἂν ἡγοῖο ταῦτα σὰ εἶναι, ἅ σοι ἐξείη καὶ ἀποδόσθαι καὶ δοῦναι καὶ θῦσαι ὅτῳ βούλοιο θεῶν; ἃ δʼ ἂν μὴ οὕτως ἔχῃ, οὐ σά;</said>

<milestone unit="para" ed="P"/> κἀγώ (ᾔδη γὰρ ὅτι ἐξ αὐτῶν καλόν τι ἀνακύψοιτο τῶν ἐρωτημάτων, καὶ ἅμα βουλόμενος ὅτι τάχιστʼ ἀκοῦσαι) πάνυ μὲν οὖν, ἔφην, οὕτως ἔχει· τὰ τοιαῦτά ἐστιν μόνα ἐμά.—<said>τί δέ; ζῷα,</said> ἔφη, <said>οὐ ταῦτα καλεῖς ἃ ἂν ψυχὴν ἔχῃ;</said> <milestone unit="section" resp="Stephanus" n="302b"/> ναί, ἔφην.—<said>ὁμολογεῖς οὖν τῶν ζῴων ταῦτα μόνα εἶναι σά, περὶ ἃ ἄν σοι ἐξουσία ᾖ πάντα ταῦτα ποιεῖν ἃ νυνδὴ ἐγὼ ἔλεγον;</said>—ὁμολογῶ.—καὶ ὅς, εἰρωνικῶς πάνυ ἐπισχὼν ὥς τι μέγα σκοπούμενος, <said>εἰπέ μοι,</said> ἔφη, <said>ὦ Σώκρατες, ἔστιν σοι Ζεὺς πατρῷος;</said>—καὶ ἐγὼ ὑποπτεύσας ἥξειν τὸν λόγον οἷπερ ἐτελεύτησεν, ἄπορόν τινα στροφὴν ἔφευγόν τε καὶ ἐστρεφόμην ἤδη ὥσπερ ἐν δικτύῳ εἰλημμένος· οὐκ ἔστιν, ἦν δʼ ἐγώ, ὦ Διονυσόδωρε.—<said>ταλαίπωρος ἄρα τις σύ γε ἄνθρωπος <milestone unit="section" resp="Stephanus" n="302c"/> εἶ καὶ οὐδὲ Ἀθηναῖος, ᾧ μήτε θεοὶ πατρῷοί εἰσιν μήτε ἱερὰ μήτε ἄλλο μηδὲν καλὸν καὶ ἀγαθόν.</said>—ἔα, ἦν δʼ ἐγώ, ὦ Διονυσόδωρε, εὐφήμει τε καὶ μὴ χαλεπῶς με προδίδασκε. ἔστι γὰρ ἔμοιγε καὶ βωμοὶ καὶ ἱερὰ οἰκεῖα καὶ πατρῷα καὶ τὰ ἄλλα ὅσαπερ τοῖς ἄλλοις Ἀθηναίοις τῶν τοιούτων.—<said>εἶτα τοῖς ἄλλοις,</said> ἔφη, <said>Ἀθηναίοις οὐκ ἔστιν Ζεὺς ὁ πατρῷος;</said>—οὐκ ἔστιν, ἦν δʼ ἐγώ, αὕτη ἡ ἐπωνυμία Ἰώνων οὐδενί, οὔθʼ ὅσοι ἐκ τῆσδε τῆς πόλεως ἀπῳκισμένοι εἰσὶν οὔθʼ ἡμῖν, <milestone unit="section" resp="Stephanus" n="302d"/> ἀλλὰ Ἀπόλλων πατρῷος διὰ τὴν τοῦ Ἴωνος γένεσιν· Ζεὺς δʼ ἡμῖν πατρῷος μὲν οὐ καλεῖται, ἕρκειος δὲ καὶ φράτριος, καὶ Ἀθηναία φρατρία.—<said>ἀλλʼ ἀρκεῖ γʼ,</said> ἔφη ὁ Διονυσόδωρος· <said>ἔστιν γάρ σοι, ὡς ἔοικεν, Ἀπόλλων τε καὶ Ζεὺς καὶ Ἀθηνᾶ.</said>—πάνυ, ἦν δʼ ἐγώ.—<said>οὐκοῦν καὶ οὗτοι σοὶ θεοὶ ἂν εἶεν;</said> ἔφη.—πρόγονοι, ἦν δʼ ἐγώ, καὶ δεσπόται.—<said>ἀλλʼ οὖν σοί γε,</said> ἔφη· <said>ἢ οὐ σοὺς ὡμολόγηκας αὐτοὺς εἶναι;</said>—ὡμολόγηκα, ἔφην· τί γὰρ πάθω;—<said>οὐκοῦν,</said> ἔφη, <said>καὶ ζῷά εἰσιν οὗτοι οἱ <milestone unit="section" resp="Stephanus" n="302e"/> θεοί; ὡμολόγηκας γὰρ ὅσα ψυχὴν ἔχει ζῷα εἶναι. ἢ οὗτοι οἱ θεοὶ οὐκ ἔχουσιν ψυχήν;</said>—ἔχουσιν, ἦν δʼ ἐγώ.—<said>οὐκοῦν καὶ ζῷά εἰσιν;</said>—ζῷα, ἔφην.—<said>τῶν δέ γε ζῴων,</said> ἔφη, <said>ὡμολόγηκας ταῦτʼ εἶναι σά, ὅσα ἄν σοι ἐξῇ καὶ δοῦναι καὶ ἀποδόσθαι καὶ θῦσαι δὴ θεῷ ὅτῳ ἂν βούλῃ.</said>—ὡμολόγηκα, ἔφην· οὐκ ἔστιν γάρ μοι ἀνάδυσις, ὦ Εὐθύδημε.</p></said></div>
			
			<div type="textpart" subtype="section" resp="perseus" n="303">
				<said who="#Σωκράτης" rend="merge"> <p>
			<said>ἴθι δή μοι εὐθύς,</said> ἦ δʼ ὅς, <said>εἰπέ· ἐπειδὴ σὸν ὁμολογεῖς εἶναι τὸν Δία <milestone n="303" unit="page"/> <milestone unit="section" resp="Stephanus" n="303a"/> καὶ τοὺς ἄλλους θεούς, ἆρα ἔξεστί σοι αὐτοὺς ἀποδόσθαι ἢ δοῦναι ἢ ἄλλʼ ὅτι ἂν βούλῃ χρῆσθαι ὥσπερ τοῖς ἄλλοις ζῴοις;</said>

<milestone unit="para" ed="P"/> ἐγὼ μὲν οὖν, ὦ Κρίτων, ὥσπερ πληγεὶς ὑπὸ τοῦ λόγου, ἐκείμην ἄφωνος· ὁ δὲ Κτήσιππός μοι ἰὼν ὡς βοηθήσων, <said>Πυππὰξ ὦ Ἡράκλεις,</said> ἔφη, <said>καλοῦ λόγου.</said>—καὶ ὁ Διονυσόδωρος, <said>πότερον οὖν,</said> ἔφη, <said>ὁ Ἡρακλῆς πυππάξ ἐστιν ἢ ὁ πυππὰξ Ἡρακλῆς;</said>—καὶ ὁ Κτήσιππος, <said>ὦ Πόσειδον,</said> ἔφη, <said>δεινῶν λόγων. ἀφίσταμαι· ἀμάχω τὼ ἄνδρε.</said> <milestone unit="section" resp="Stephanus" n="303b"/>

<milestone unit="para" ed="P"/> ἐνταῦθα μέντοι, ὦ φίλε Κρίτων, οὐδεὶς ὅστις οὐ τῶν παρόντων ὑπερεπῄνεσε τὸν λόγον καὶ τὼ ἄνδρε, καὶ γελῶντες καὶ κροτοῦντες καὶ χαίροντες ὀλίγου παρετάθησαν. ἐπὶ μὲν γὰρ τοῖς ἔμπροσθεν ἐφʼ ἑκάστοις πᾶσι παγκάλως ἐθορύβουν μόνοι οἱ τοῦ Εὐθυδήμου ἐρασταί, ἐνταῦθα δὲ ὀλίγου καὶ οἱ κίονες οἱ ἐν τῷ Λυκείῳ ἐθορύβησάν τʼ ἐπὶ τοῖν ἀνδροῖν καὶ ἥσθησαν. ἐγὼ μὲν οὖν καὶ αὐτὸς οὕτω διετέθην, ὥστε <milestone unit="section" resp="Stephanus" n="303c"/> ὁμολογεῖν μηδένας πώποτε ἀνθρώπους ἰδεῖν οὕτω σοφούς, καὶ παντάπασι καταδουλωθεὶς ὑπὸ τῆς σοφίας αὐτοῖν ἐπὶ τὸ ἐπαινεῖν τε καὶ ἐγκωμιάζειν αὐτὼ ἐτραπόμην, καὶ εἶπον· ὦ μακάριοι σφὼ τῆς θαυμαστῆς φύσεως, οἳ τοσοῦτον πρᾶγμα οὕτω ταχὺ καὶ ἐν ὀλίγῳ χρόνῳ ἐξείργασθον. πολλὰ μὲν οὖν καὶ ἄλλα οἱ λόγοι ὑμῶν καλὰ ἔχουσιν, ὦ Εὐθύδημέ τε καὶ Διονυσόδωρε· ἐν δὲ τοῖς καὶ τοῦτο μεγαλοπρεπέστατον, ὅτι τῶν πολλῶν ἀνθρώπων καὶ τῶν σεμνῶν δὴ καὶ δοκούντων <milestone unit="section" resp="Stephanus" n="303d"/> τὶ εἶναι οὐδὲν ὑμῖν μέλει, ἀλλὰ τῶν ὁμοίων ὑμῖν μόνον. ἐγὼ γὰρ εὖ οἶδα ὅτι τούτους τοὺς λόγους πάνυ μὲν ἂν ὀλίγοι ἀγαπῷεν ἄνθρωποι ὅμοιοι ὑμῖν, οἱ δʼ ἄλλοι οὕτως ἀγνοοῦσιν αὐτούς, ὥστʼ εὖ οἶδα ὅτι αἰσχυνθεῖεν ἂν μᾶλλον ἐξελέγχοντες τοιούτοις λόγοις τοὺς ἄλλους ἢ αὐτοὶ ἐξελεγχόμενοι. καὶ τόδε αὖ ἕτερον δημοτικόν τι καὶ πρᾷον ἐν τοῖς λόγοις· ὁπόταν φῆτε μήτε καλὸν εἶναι μηδὲν μήτε ἀγαθὸν πρᾶγμα μήτε λευκὸν μηδʼ ἄλλο τῶν τοιούτων μηδέν, μηδὲ τὸ παράπαν <milestone unit="section" resp="Stephanus" n="303e"/> ἑτέρων ἕτερον, ἀτεχνῶς μὲν τῷ ὄντι συρράπτετε τὰ στόματα τῶν ἀνθρώπων, ὥσπερ καὶ φατέ· ὅτι δʼ οὐ μόνον τὰ τῶν ἄλλων, ἀλλὰ δόξαιτε ἂν καὶ τὰ ὑμέτερα αὐτῶν, τοῦτο πάνυ χαρίεν τέ ἐστιν καὶ τὸ ἐπαχθὲς τῶν λόγων ἀφαιρεῖται. τὸ δὲ δὴ μέγιστον, ὅτι ταῦτα οὕτως ἔχει ὑμῖν καὶ τεχνικῶς ἐξηύρηται, ὥστʼ ἐ<add>ν</add> πάνυ ὀλίγῳ χρόνῳ ὁντινοῦν ἂν μαθεῖν ἀνθρώπων· ἔγνων ἔγωγε καὶ τῷ Κτησίππῳ τὸν νοῦν προσέχων ὡς ταχὺ ὑμᾶς ἐκ τοῦ παραχρῆμα μιμεῖσθαι οἷός τε ἦν.</p></said></div>
			
			<div type="textpart" subtype="section" resp="perseus" n="304">
	
					<milestone n="304" unit="page"/> <milestone unit="section" resp="Stephanus" n="304a"/>
			
						<said who="#Σωκράτης" rend="merge"><p>τοῦτο μὲν οὖν τοῦ πράγματος σφῶν τὸ σοφὸν πρὸς μὲν τὸ ταχὺ παραδιδόναι καλόν, ἐναντίον δʼ ἀνθρώπων διαλέγεσθαι οὐκ ἐπιτήδειον, ἀλλʼ ἄν γέ μοι πείθησθε, εὐλαβήσεσθε μὴ πολλῶν ἐναντίον λέγειν, ἵνα μὴ ταχὺ ἐκμαθόντες ὑμῖν μὴ εἰδῶσιν χάριν. ἀλλὰ μάλιστα μὲν αὐτὼ πρὸς ἀλλήλω μόνω διαλέγεσθον· εἰ δὲ μή, εἴπερ ἄλλου του ἐναντίον, ἐκείνου μόνου ὃς ἂν ὑμῖν διδῷ ἀργύριον. τὰ αὐτὰ δὲ ταῦτα, ἐὰν <milestone unit="section" resp="Stephanus" n="304b"/> σωφρονῆτε, καὶ τοῖς μαθηταῖς συμβουλεύσετε, μηδέποτε μηδενὶ ἀνθρώπων διαλέγεσθαι ἀλλʼ ἢ ὑμῖν τε καὶ αὑτοῖς· τὸ γὰρ σπάνιον, ὦ Εὐθύδημε, τίμιον, τὸ δὲ ὕδωρ εὐωνότατον, ἄριστον ὄν, ὡς ἔφη Πίνδαρος. ἀλλʼ ἄγετε, ἦν δʼ ἐγώ, ὅπως κἀμὲ καὶ Κλεινίαν τόνδε παραδέξεσθον.

<milestone unit="para" ed="P"/> ταῦτα, ὦ Κρίτων, καὶ ἄλλα ἄττα ἔτι βραχέα διαλεχθέντες ἀπῇμεν. σκόπει οὖν ὅπως συμφοιτήσεις παρὰ τὼ <milestone unit="section" resp="Stephanus" n="304c"/> ἄνδρε, ὡς ἐκείνω φατὸν οἵω τε εἶναι διδάξαι τὸν ἐθέλοντʼ ἀργύριον διδόναι, καὶ οὔτε φύσιν οὔθʼ ἡλικίαν ἐξείργειν οὐδεμίαν—ὃ δὲ καὶ σοὶ μάλιστα προσήκει ἀκοῦσαι, ὅτι οὐδὲ τοῦ χρηματίζεσθαί φατον διακωλύειν οὐδέν—μὴ οὐ παραλαβεῖν ὁντινοῦν εὐπετῶς τὴν σφετέραν σοφίαν.</p></said>

<said who="#Κρίτων"><label>ΚΡ.</label> <p>καὶ μήν, ὦ Σώκρατες, φιλήκοος μὲν ἔγωγε καὶ ἡδέως ἄν τι μανθάνοιμι, κινδυνεύω μέντοι κἀγὼ εἷς εἶναι τῶν οὐχ ὁμοίων Εὐθυδήμῳ, ἀλλʼ ἐκείνων ὧν δὴ καὶ σὺ <milestone unit="section" resp="Stephanus" n="304d"/> ἔλεγες, τῶν ἥδιον ἂν ἐξελεγχομένων ὑπὸ τῶν τοιούτων λόγων ἢ ἐξελεγχόντων. ἀτὰρ γελοῖον μέν μοι δοκεῖ εἶναι τὸ νουθετεῖν σε, ὅμως δέ, ἅ γʼ ἤκουον, ἐθέλω σοι ἀπαγγεῖλαι. τῶν ἀφʼ ὑμῶν ἀπιόντων ἴσθʼ ὅτι προσελθών τίς μοι περιπατοῦντι, ἀνὴρ οἰόμενος πάνυ εἶναι σοφός, τούτων τις τῶν περὶ τοὺς λόγους τοὺς εἰς τὰ δικαστήρια δεινῶν, ὦ Κρίτων, ἔφη, οὐδὲν ἀκροᾷ τῶνδε τῶν σοφῶν;—οὐ μὰ τὸν Δία, ἦν δʼ ἐγώ· οὐ γὰρ οἷός τʼ ἦ προσστὰς κατακούειν ὑπὸ τοῦ ὄχλου.—καὶ μήν, ἔφη, ἄξιόν γʼ ἦν ἀκοῦσαι.—τί <milestone unit="section" resp="Stephanus" n="304e"/> δέ; ἦν δʼ ἐγώ.—ἵνα ἤκουσας ἀνδρῶν διαλεγομένων οἳ νῦν σοφώτατοί εἰσι τῶν περὶ τοὺς τοιούτους λόγους.—κἀγὼ εἶπον· τί οὖν ἐφαίνοντό σοι;—τί δὲ ἄλλο, ἦ δʼ ὅς, ἢ οἷάπερ ἀεὶ ἄν τις τῶν τοιούτων ἀκούσαι ληρούντων καὶ περὶ οὐδενὸς ἀξίων ἀναξίαν σπουδὴν ποιουμένων; (οὑτωσὶ γάρ πως καὶ εἶπεν τοῖς ὀνόμασιν).—καὶ ἐγώ, ἀλλὰ μέντοι, ἔφην, χαρίεν γέ τι πρᾶγμά ἐστιν ἡ φιλοσοφία.</p></said></div>
			
			
			<div type="textpart" subtype="section" resp="perseus" n="305">
				<said who="#Κρίτων" rend="merge"><label>ΚΡ.</label>
		<p>ποῖον, ἔφη, χαρίεν, ὦ <milestone n="305" unit="page"/> <milestone unit="section" resp="Stephanus" n="305a"/> μακάριε; οὐδενὸς μὲν οὖν ἄξιον. ἀλλὰ καὶ εἰ νῦν παρεγένου, πάνυ ἄν σε οἶμαι αἰσχυνθῆναι ὑπὲρ τοῦ σεαυτοῦ ἑταίρου· οὕτως ἦν ἄτοπος, ἐθέλων ἑαυτὸν παρέχειν ἀνθρώποις οἷς οὐδὲν μέλει ὅτι ἂν λέγωσιν, παντὸς δὲ ῥήματος ἀντέχονται. καὶ οὗτοι, ὅπερ ἄρτι ἔλεγον, ἐν τοῖς κράτιστοί εἰσι τῶν νῦν. ἀλλὰ γάρ, ὦ Κρίτων, ἔφη, τὸ πρᾶγμα αὐτὸ καὶ οἱ ἄνθρωποι οἱ ἐπὶ τῷ πράγματι διατρίβοντες φαῦλοί εἰσιν καὶ καταγέλαστοι. ἐμοὶ δέ, ὦ Σώκρατες, τὸ πρᾶγμα ἐδόκει <milestone unit="section" resp="Stephanus" n="305b"/> οὐκ ὀρθῶς ψέγειν οὔθʼ οὗτος οὔτʼ εἴ τις ἄλλος ψέγει· τὸ μέντοι ἐθέλειν διαλέγεσθαι τοιούτοις ἐναντίον πολλῶν ἀνθρώπων ὀρθῶς μοι ἐδόκει μέμφεσθαι.</p></said>

<said who="#Σωκράτης"><label>ΣΩ.</label> <p>ὦ Κρίτων, θαυμάσιοί εἰσιν οἱ τοιοῦτοι ἄνδρες. ἀτὰρ οὔπω οἶδα ὅτι μέλλω ἐρεῖν. ποτέρων ἦν ὁ προσελθών σοι καὶ μεμφόμενος τὴν φιλοσοφίαν; πότερον τῶν ἀγωνίσασθαι δεινῶν ἐν τοῖς δικαστηρίοις, ῥήτωρ τις, ἢ τῶν τοὺς τοιούτους εἰσπεμπόντων, ποιητὴς τῶν λόγων οἷς οἱ ῥήτορες ἀγωνίζονται;</p></said> <milestone unit="section" resp="Stephanus" n="305c"/>

<said who="#Κρίτων"><label>ΚΡ.</label> <p>ἥκιστα νὴ τὸν Δία ῥήτωρ, οὐδὲ οἶμαι πώποτʼ αὐτὸν ἐπὶ δικαστήριον ἀναβεβηκέναι· ἀλλʼ ἐπαΐειν αὐτόν φασι περὶ τοῦ πράγματος νὴ τὸν Δία καὶ δεινὸν εἶναι καὶ δεινοὺς λόγους συντιθέναι.</p></said>

<said who="#Σωκράτης"><label>ΣΩ.</label> <p>ἤδη μανθάνω· περὶ τούτων καὶ αὐτὸς νυνδὴ ἔμελλον λέγειν. οὗτοι γάρ εἰσιν μέν, ὦ Κρίτων, οὓς ἔφη Πρόδικος μεθόρια φιλοσόφου τε ἀνδρὸς καὶ πολιτικοῦ, οἴονται δʼ εἶναι πάντων σοφώτατοι ἀνθρώπων, πρὸς δὲ τῷ εἶναι καὶ δοκεῖν πάνυ παρὰ πολλοῖς, ὥστε παρὰ πᾶσιν εὐδοκιμεῖν <milestone unit="section" resp="Stephanus" n="305d"/> ἐμποδὼν σφίσιν εἶναι οὐδένας ἄλλους ἢ τοὺς περὶ φιλοσοφίαν ἀνθρώπους. ἡγοῦνται οὖν, ἐὰν τούτους εἰς δόξαν καταστήσωσιν μηδενὸς δοκεῖν ἀξίους εἶναι, ἀναμφισβητήτως ἤδη παρὰ πᾶσιν τὰ νικητήρια εἰς δόξαν οἴσεσθαι σοφίας πέρι. εἶναι μὲν γὰρ τῇ ἀληθείᾳ σφᾶς σοφωτάτους, ἐν δὲ τοῖς ἰδίοις λόγοις ὅταν ἀποληφθῶσιν, ὑπὸ τῶν ἀμφὶ Εὐθύδημον κολούεσθαι. σοφοὶ δὲ ἡγοῦνται εἶναι πάνυ—εἰκότως· μετρίως μὲν γὰρ φιλοσοφίας ἔχειν, μετρίως δὲ πολιτικῶν, <milestone unit="section" resp="Stephanus" n="305e"/> πάνυ ἐξ εἰκότος λόγου—μετέχειν γὰρ ἀμφοτέρων ὅσον ἔδει, ἐκτὸς δὲ ὄντες κινδύνων καὶ ἀγώνων καρποῦσθαι τὴν σοφίαν.</p></said>

<said who="#Κρίτων"><label>ΚΡ.</label> <p>τί οὖν; δοκοῦσί σοί τι, ὦ Σώκρατες, λέγειν; οὐ γάρ τοι ἀλλὰ ὅ γε λόγος ἔχει τινὰ εὐπρέπειαν τῶν ἀνδρῶν.</p></said></div>


			<div type="textpart" subtype="section" resp="perseus" n="306">
			<said who="#Σωκράτης"><label>ΣΩ.</label> <p>καὶ γὰρ ἔχει ὄντως, ὦ Κρίτων, εὐπρέπειαν μᾶλλον <milestone n="306" unit="page"/> <milestone unit="section" resp="Stephanus" n="306a"/> ἢ ἀλήθειαν. οὐ γὰρ ῥᾴδιον αὐτοὺς πεῖσαι ὅτι καὶ ἄνθρωποι καὶ τἆλλα πάντα ὅσα μεταξύ τινοιν δυοῖν ἐστιν καὶ ἀμφοτέροιν τυγχάνει μετέχοντα, ὅσα μὲν ἐκ κακοῦ καὶ ἀγαθοῦ, τοῦ μὲν βελτίω, τοῦ δὲ χείρω γίγνεται· ὅσα δὲ ἐκ δυοῖν ἀγαθοῖν μὴ πρὸς ταὐτόν, ἀμφοῖν χείρω πρὸς ὃ ἂν ἑκάτερον ᾖ χρηστὸν ἐκείνων ἐξ ὧν συνετέθη· ὅσα δʼ ἐκ δυοῖν κακοῖν συντεθέντα μὴ πρὸς τὸ αὐτὸ ὄντοιν ἐν τῷ μέσῳ ἐστίν, ταῦτα <milestone unit="section" resp="Stephanus" n="306b"/> μόνα βελτίω ἑκατέρου ἐκείνων ἐστίν, ὧν ἀμφοτέρων μέρος μετέχουσιν. εἰ μὲν οὖν ἡ φιλοσοφία ἀγαθόν ἐστιν καὶ ἡ πολιτικὴ πρᾶξις, πρὸς ἄλλο δὲ ἑκατέρα, οὗτοι δʼ ἀμφοτέρων μετέχοντες τούτων ἐν μέσῳ εἰσίν, οὐδὲν λέγουσιν—ἀμφοτέρων γάρ εἰσι φαυλότεροι—εἰ δὲ ἀγαθὸν καὶ κακόν, τῶν μὲν βελτίους, τῶν δὲ χείρους· εἰ δὲ κακὰ ἀμφότερα, οὕτως ἄν τι λέγοιεν ἀληθές, ἄλλως δʼ οὐδαμῶς. οὐκ ἂν οὖν οἶμαι <milestone unit="section" resp="Stephanus" n="306c"/> αὐτοὺς ὁμολογῆσαι οὔτε κακὼ αὐτὼ ἀμφοτέρω εἶναι οὔτε τὸ μὲν κακόν, τὸ δὲ ἀγαθόν· ἀλλὰ τῷ ὄντι οὗτοι ἀμφοτέρων μετέχοντες ἀμφοτέρων ἥττους εἰσὶν πρὸς ἑκάτερον πρὸς ὃ ἥ τε πολιτικὴ καὶ ἡ φιλοσοφία ἀξίω λόγου ἐστόν, καὶ τρίτοι ὄντες τῇ ἀληθείᾳ ζητοῦσι πρῶτοι δοκεῖν εἶναι. συγγιγνώσκειν μὲν οὖν αὐτοῖς χρὴ τῆς ἐπιθυμίας καὶ μὴ χαλεπαίνειν, ἡγεῖσθαι μέντοι τοιούτους εἶναι οἷοί εἰσιν· πάντα γὰρ ἄνδρα χρὴ ἀγαπᾶν ὅστις καὶ ὁτιοῦν λέγει ἐχόμενον <milestone unit="section" resp="Stephanus" n="306d"/> φρονήσεως πρᾶγμα καὶ ἀνδρείως ἐπεξιὼν διαπονεῖται.</p></said>

<said who="#Κρίτων"><label>ΚΡ.</label> <p>καὶ μήν, ὦ Σώκρατες, καὶ αὐτὸς περὶ τῶν ὑέων, ὥσπερ ἀεὶ πρός σε λέγω, ἐν ἀπορίᾳ εἰμὶ τί δεῖ αὐτοῖς χρήσασθαι. ὁ μὲν οὖν νεώτερος ἔτι καὶ σμικρός ἐστιν, Κριτόβουλος δʼ ἤδη ἡλικίαν ἔχει καὶ δεῖταί τινος ὅστις αὐτὸν ὀνήσει. ἐγὼ μὲν οὖν ὅταν σοὶ συγγένωμαι, οὕτω διατίθεμαι ὥστʼ ἐμοὶ δοκεῖ μανίαν εἶναι τὸ ἕνεκα τῶν παίδων ἄλλων μὲν πολλῶν σπουδὴν τοιαύτην ἐσχηκέναι, καὶ περὶ <milestone unit="section" resp="Stephanus" n="306e"/> τοῦ γάμου ὅπως ἐκ γενναιοτάτης ἔσονται μητρός, καὶ περὶ τῶν χρημάτων ὅπως ὡς πλουσιώτατοι, αὐτῶν δὲ περὶ παιδείας ἀμελῆσαι· ὅταν δὲ εἴς τινα ἀποβλέψω τῶν φασκόντων ἂν παιδεῦσαι ἀνθρώπους, ἐκπέπληγμαι καί μοι δοκεῖ εἷς ἕκαστος αὐτῶν σκοποῦντι πάνυ ἀλλόκοτος εἶναι, <milestone n="307" unit="page"/> <milestone unit="section" resp="Stephanus" n="307a"/> ὥς γε πρὸς σὲ τἀληθῆ εἰρῆσθαι· ὥστε οὐκ ἔχω ὅπως προτρέπω τὸ μειράκιον ἐπὶ φιλοσοφίαν.</p></said></div>

			<div type="textpart" subtype="section" resp="perseus" n="307">
			<said who="#Σωκράτης"><label>ΣΩ.</label> <p>ὦ φίλε Κρίτων, οὐκ οἶσθα ὅτι ἐν παντὶ ἐπιτηδεύματι οἱ μὲν φαῦλοι πολλοὶ καὶ οὐδενὸς ἄξιοι, οἱ δὲ σπουδαῖοι ὀλίγοι καὶ παντὸς ἄξιοι; ἐπεὶ γυμναστικὴ οὐ καλὸν δοκεῖ σοι εἶναι, καὶ χρηματιστικὴ καὶ ῥητορικὴ καὶ στρατηγία;</p></said>

<said who="#Κρίτων"><label>ΚΡ.</label> <p>ἔμοιγε πάντως δήπου.</p></said>

<said who="#Σωκράτης"><label>ΣΩ.</label> <p>τί οὖν; ἐν ἑκάστῃ τούτων τοὺς πολλοὺς πρὸς <milestone unit="section" resp="Stephanus" n="307b"/> ἕκαστον τὸ ἔργον οὐ καταγελάστους ὁρᾷς;</p></said>

<said who="#Κρίτων"><label>ΚΡ.</label> <p>ναὶ μὰ τὸν Δία, καὶ μάλα ἀληθῆ λέγεις.</p></said>

<said who="#Σωκράτης"><label>ΣΩ.</label> <p>ἦ οὖν τούτου ἕνεκα αὐτός τε φεύξῃ πάντα τὰ ἐπιτηδεύματα καὶ τῷ ὑεῖ οὐκ ἐπιτρέψεις;</p></said>

<said who="#Κρίτων"><label>ΚΡ.</label> <p>οὔκουν δίκαιόν γε, ὦ Σώκρατες.</p></said>

<said who="#Σωκράτης"><label>ΣΩ.</label> <p>μὴ τοίνυν ὅ γε οὐ χρὴ ποίει, ὦ Κρίτων, ἀλλʼ ἐάσας χαίρειν τοὺς ἐπιτηδεύοντας φιλοσοφίαν, εἴτε χρηστοί εἰσιν εἴτε πονηροί, αὐτὸ τὸ πρᾶγμα βασανίσας καλῶς τε καὶ εὖ, <milestone unit="section" resp="Stephanus" n="307c"/> ἐὰν μέν σοι φαίνηται φαῦλον ὄν, πάντʼ ἄνδρα ἀπότρεπε, μὴ μόνον τοὺς ὑεῖς· ἐὰν δὲ φαίνηται οἷον οἶμαι αὐτὸ ἐγὼ εἶναι, θαρρῶν δίωκε καὶ ἄσκει, τὸ λεγόμενον δὴ τοῦτο, αὐτός τε καὶ τὰ παιδία.</p></said></div></div></body></text>

</TEI>